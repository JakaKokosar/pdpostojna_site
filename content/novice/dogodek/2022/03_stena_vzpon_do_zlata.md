---
title: STENA – VZPON DO ZLATA
type: "post"
date: 2022-03-04
author: PD Postojna
slug: stena_vzpon_do_zlata
tags: [Novice, Dogodek, 'marc 2022', '2022']
---

Film je bil letos februarja predstavljen na 16. gorniškem festivalu.

**The Wall (Stena)** je čustvena zgodba, ki prikazuje osupljivo potovanje štirih športnic z vsega sveta.

Dokumentarni film spremlja štiri vrhunske plezalke, ki se dve leti pripravljajo, da bi skozi kvalifikacije prišle na prvo olimpijsko plezalno tekmovanje v zgodovini. Janja Garnbret, ki je tudi osvojila zlato olimpijsko medaljo, Američanka Brooke Raboutou, Japonka Miho Nonaka in Angležinja Shauna Coxsey se na poti do Tokia soočajo z zahtevno sezono tekmovanj in usposabljanj, vsi prvotni načrti pa se jim podrejo, ko so olimpijske igre prestavljene zaradi pandemije koronavirusa.

Film je osupljiv vpogled v življenje olimpijca, ki skozi najintimnejše trenutke izrednih športnic razkriva, kaj v resnici pomeni biti človek. Film Stena pokaže, kaj je potrebno, da postaneš elitni plezalec. Je dokaz popolne predanosti z neomajno željo po perfekcionizmu in uspehu, ki preizkuša vse elemente človeškega delovanja. Prav vsaka od štirih strastnih in ciljno naravnanih posameznic je na svoji dveletni poti premagala navidezno nepremagljive ovire in osvojila nove, še nikoli videne pristope k plezanju.

**KDAJ:** V četrtek, 10. 3. 2022, ob 19.00 uri v Krpanovem domu v Pivki

**TRAJANJE:** 90 min

**NAPOVEDNIK:** https://www.youtube.com/watch?v=nnryzpwwgVA

**LEPO VABLJENI!**