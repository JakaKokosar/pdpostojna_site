---
title: Poklon Himalaji
type: "post"
date: 2022-12-09
author: PD Postojna
slug: poklon_himalaji
tags: [Novice, Dogodek, 'december 2022', '2022']
---

**Knjižnica Bena Zupančiča Postojna vabi!**

V okviru mednarodnega dneva gora in projekta Alpske konvencije, festivala Brati gore, bo v **torek, 13. decembra**, ob 18. uri v čitalnici Barbara Popit predstavila svoj knjižni prvenec

**Poklon Himalaji**

To je izpoved osebe, ki se jo je mogočna Himalaja dotaknila s svojo neverjetno energijo. Celjanka, popotnica, slikarka in pisateljica Barbara Popit bo na predavanju predstavila treking pod vznožjem gorskega masiva Anapurna, svoje občutke, razmišljanja in doživetja. V družbi legendarnega alpinista in zavzetih pohodnikov vsrkava nepopisno lepoto na eni strani ter se sooča s kulturnim šokom na drugi strani. Potovanja so njena strast. Je soavtorica knjige Virus idej, ki je nastala v času prve korone in zaprtja države spomladi 2020. Leto kasneje je izšel njen knjižni prvenec Poklon Himalaji, avgusta letos pa nova knjiga Belina me pomirja. »Pisanje mi daje novo energijo, nova energija pa zagon za novo pisanje.Ko ne moreš ne jesti, ne spati, dokler besedila ne zapišeš.«

Letošnji festival Brati gore zaokrožuje naslov Ženske premikajo gore.
