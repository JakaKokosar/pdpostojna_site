---
title: OČISTIMO PIVKO
type: "post"
date: 2022-03-22
author: PD Postojna
slug: ocistimo_pivko
tags: [Novice, Dogodek, 'marec 2022', '2022']
---

Občina Pivka, v sodelovanju s trško in vaškimi skupnostmi, organizira tradicionalno spomladansko čistilno akcijo, ki bo v soboto, 26. marca 2022, od 9. ure dalje, po vseh naseljih v občini. V primeru dežja, se bo akcija prestavila na 2. april.

Vabimo vas, da se akcije udeležite in pomagate polepšati vaš kraj. 

Lani je Turistično društvo Pivka v sodelovanju s Krajinskim parkom Pivška presihajoča jezera in Občino Pivka začelo ozaveščevalno kampanjo pobiranja razpršenih odpadkov med rekreacijo v naravi.

V sklopu redne spomladanske čistilne akcije se namreč tako razpršenih odpadkov ne da v celoti pobrati, zato k temu lahko pristopimo tako, da se angažiramo kot posamezniki – **Ko gremo na sprehod ali tek, s seboj vzamemo vrecko ali nahrbtnik in rokavico in mimogrede poberemo smeti, ki jih vidimo ob poti.**

Temu početju po svetu rečejo »plogging« kombinacija švedskih besed plocka upp (pobrati ) in jogga (tek). S pomočjo uporabnikov Facebooka smo našli bolj slovensko ime – Smetek. (smet in tek).

Tudi letos vas vabimo, da se nam pridruzite v tej pobudi, naredite nekaj dobrega za svoje telo, za naravo in za skupnost.

Vabimo vas, da nam na e-naslov erika.kovacic@pivka.si pošljete fotografijo, ko pobirate smeti v naravi, poslali vam bomo nagrado zato, ker vam ni vseeno. Fotografije lahko objavite tudi na socialnih omrežjih s ključnikom #smetek.