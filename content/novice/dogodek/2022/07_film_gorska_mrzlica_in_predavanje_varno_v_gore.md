---
title: Zavod za turizem Pivka vabi na ogled filma Gorska mrzlica skupaj s predavanjem Varno v gore
type: "post"
date: 2022-11-17
author: PD Postojna
slug: film_gorska_mrzlica_in_predavanje_varno_v_gore
tags: [Novice, Dogodek, 'november 2022', '2022']
---

Dogodek bo v četrtek, 24.11.2022 ob 17. v Krpanovem domu Pivka. Predavanje bo vodil znani predavatelj in gorski inštruktor ter strokovni sodelavec Planinske zveze Slovenije Matjaž Šerkezi.
Vstopnina 6,50eur.

O FILMU:

Mladega angleškega alpinista njegov prijatelj zvabi v Alpe, da bi mu pomagal osvojiti »velike tri« vrhove – Matterhorn, Eiger in Mont Blanc. A kljub temu, da so plezalci med vzponom na prva dva vrhova priča smrtnim žrtvam, vztrajajo pri vzponu na zadnji vrh, a ne pričakujejo smrtonosne nevihte, ki se pripravlja na drugi strani gore.
Drama bo gledalce popeljala dobesedno na vrh nekaterih najnevarnejših vrhov sveta, hkrati pa pripovedovala vznemirljivo, a nežno zgodbo o ljubezni, izgubi in preživetju. Film združuje ganljivo človeško dramo z nekaterimi najbolj dih jemajočimi posnetki alpskega plezanja, kar jih je bilo kdaj ujetih na kamero in obljublja izkušnjo, ki si jo bodo gledalci zapomnili še leta.

FILM NASTAJAL PET LET, SNEMALI NA VRHU GORA

Julian Gilbey je večkrat nagrajeni režiser, ki je svoj najnovejši celovečerec Gorska mrzlica snemal zadnjih pet let - gre za epsko alpinistično pustolovščino, postavljeno v evropske Alpe. Veliko je snemal na severni steni Eigerja in na razvpito nevarnem Matterhornu na nadmorski višini nad 4.500 metrov, saj je bila režiserjeva absolutna prednostna naloga ta, da je ujel realnost.

O PREDAVATELJU:

40-letni strokovni sodelavec Planinske zveze Slovenije za preventivo in usposabljanje je s hribi povezan že odkar je shodil. Torej, »since 1982«, bi lahko rekli. Pri devetih letih je s starši prehodil Slovensko planinsko pot, kmalu zatem je začel plezati in bil v zgodnjih najstniških letih že član Gorsko reševalne službe Prevalje. Korošec, ki zadnjih dvajset let živi v Kamniku, je ponosni mož ter oče dvema hčerkama in sinu. S Šerkozavri, kot se sami simpatično poimenujejo, uživajo v čudežu narave. Alpinist, alpinistični inštruktor in gorski reševalec je bo pomenu preventive in strokovnega usposabljanja ter kolektivni odgovornosti hribovske skupnosti za odgovoren korak spregovoril v kinodvorani Krpanovega doma Pivka.

Vljudno vabljeni!
