---
title: Začetek slovenskega Himalajizma
type: "post"
date: 2020-01-21
author: PD Postojna
slug: zacetek_slovenskega_himalajizma 
tags: ['Novice', 'Dogodek', 'januar 2020', '2020']
---

V ČETRTEK, 23. 1. 2020, ob 18.00 uri vas vabimo v Krpanov dom v Pivki na alpinistični večer, kjer bomo predstavili 
PRVI ODHOD SLOVENCEV V HIMALAJO IN PRVIČ USPEH V HIMALAJSKEM SVETU.
<!--more-->

Tokrat ne bomo gostili nobenega izmed članov odprave, saj so žal že
vsi pokojni. Nam bo pa zato Dušica Kunaver, žena pokojnega Aleša
Kunaverja, predstavila, kako je takrat svet spremljal ta podvig in kako
je cela Jugoslavija živela s tem, da se odprava uspešno vrne.

Ob odpravi na Trisul so slovenski alpinisti dobili prve himalajske
izkušnje, tu so prvič spoznali razsežnosti Himalaje in osvojili prve
himalajske vrhe.

Druga odprava na Trisul je po težki zahodni steni dokončala cilje prve
odprave.

Tretja odprava na Trisul pa je v zahodno steno Trisula začrtala spomin
na "bara saba" - na "vodjo" Aleša, ki je na Trisulu, na prvi slovenski
himalajski poti, ustvaril vizijo, ki je slovenski alpinizem pripeljala v
svetovni vrh.

Vstop je prost, vabljeni!
