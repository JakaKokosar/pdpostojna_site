---
title: Kje risi spijo?
slug: kje_risi_spijo
type: "post"
date: 2021-11-18
author: PD Postojna
tags: [Novice, Dogodek, 'november 2021', '2021']
---

Vabljeni na predavanje z naslovom KJE SPIJO RISI ali SKRIVNO ŽIVLJENJE RISA V DINARSKIH GOZDOVIH, ki ga organizira Center DINA v okviru Zavoda za turizem Pivka.

O dinarskih risih nam bo pripovedoval Lan Hočevar. Izvedeli bomo tudi kako raziskovalci proučujejo rise ter spoznali vedenje in navade te največje evropske mačke.

Predavanje bo potekalo v četrtek, 18. novembra 2021, od 18. ure dalje prek spletne aplikacije zoom. Vstopanje bo mogoče od 17.50  prek povezave https://zoom.us/j/96496696569 . Predavanje boste  lahko spremljali tudi na fb profilu Dina Pivka.

Lan Hočevar je doma iz Kočevja, zaposlen je na Univerzi v Ljubljani, na Biotehniški fakulteti, Oddelku za gozdarstvo in obnovljive gozdne vire. Večino delovnega časa pa preživi v naravi, kjer pridobiva podatke o ekologiji divjih živali. Raziskuje ekologijo velikih zveri, predvsem pa  ga zanima ris. V prostem času se ukvarja s fotografiranjem narave, kolesarjenjem in pohodništvom. Številne njegove posnetke in fotografije smo lahko uporabili tudi v našem Centru DINA.


Vljudno vabljeni!