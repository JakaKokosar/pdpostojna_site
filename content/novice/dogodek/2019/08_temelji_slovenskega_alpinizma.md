---
title: Temelji slovenskega alpinizma
type: "post"
date: 2019-10-09
author: PD Postojna
slug: temelji_slovenskega_alpinizma
tags: [Novice, Dogodek, 'oktober 2019', '2019']
---

Pivka Krpanov dom, 30.11.2019 ob 18.00,
Dušica Kunaver, Anton Sazonov ter prijatelji alpinisti.
 
Vsi poznamo zgodbe o naših junakov Joža Čop, Pavla Jesih, Aleš Kunaver, Anton Sazonov, Stane Belak, Nejc Zaplotnik …
Naši junaki doma in drugod po svetu. Čas, ki je že pretekel vendar ga ob obujanju spominov še vedno čutimo kot ponos.
<!--more-->
Toda vsa ta svetovna zgodba se začne doma v Sloveniji. Na domačem Triglavu!
Kdo je bil tisti, ki je ustvaril to svetovno znano alpinistično zgodovino ter pustil slovenski pečat v svetu?
 
Aleš Kunaver je v pionirski dobi našega himalajizma vodil prijatelje alpiniste v najtežje stene sveta. Iz himalajskih začetnikov ( Trisul 1960) so zrasli v najboljše alpinistično moštvo na svetu. Prijatelji so Aleša imenovali bara sab, kar v jeziku himalajskih domačinov pomeni vodja. Tuji alpinisti pa so ga imenovali »tehnokrat«, ker so bile odprave, ki jih je vodil, natančno, tehnično načrtovane. Vse je bilo predvideno, zračunano ter narisano na diagramih. Kot strojnik je neumorno konstruiral tudi alpinistično in GRS opremo, oblikoval avtobuse, jadrnice in celo letalske motorje. Ob tem pa predaval o alpinizmu v šestih tujih jezikih.
Temelji slovenskega alpinizma je serija večerov kjer se bomo ob napovedniku dokumentarnega filma o Alešu spomnili vseh naših junakov. Ogledali si bomo tudi dokumentarec Čopov steber prvič pozimi in imeli možnost povprašati tudi zadnjega izmed živih, ki je ta vzpon prvič pozimi občutil na lastni koži.
Zato vabimo vas, da se večera udeležite in s svojim prihodom počastite vse, ki so ali pa jih žal tudi ni več med nami.
Večer se bo odvijal v Krpanovem domu v Pivki 30.10.2019 ob 18.00. S svojim prihodom nas bodo razveselili nekateri alpinisti, ki so imeli to čast, da so lahko poznali Aleša osebno ter z njim dosegli vrhove domačih in tujih gora.
 
Vstop je prost! Vendar vas zaradi lažje organizacije prosimo za potrditev udeležbe. V povratnem e-mailu nam prosim sporočite za koliko oseb naj rezerviramo sedeže?
 
Prijeten gorski pozdrav!

Tibor Pranjić - 040-818-253
