---
title: Predavanje Darka Moharja o Krku
type: "post"
date: 2019-11-19
author: PD Postojna
slug: predavanje_darka_moharja_o_krku
tags: [Novice, Dogodek, 'november 2019', '2019']
---

<center>
PLANINSKO DRUŠTVO POSTOJNA
in
KNJIŽNICA BENA ZUPANČIČA

VABITA

V četrtek 28. novembra 2019 ob 18.00 uri
v čitalnico Knjižnice Bena Zupančiča

na predavanje Darka Moharja o 

KRKU
</center>
<!--more-->
Krk ali Zlati otok, Insula aurea, kot so ga imenovali v antiki, poznamo po  enkratnih plažah, prekrasnih razgledih in čudovitem morju. O njegovi edinstveni zgodovini in bogati kulturni dediščini pa vemo bore malo. Ker je dopust ali pohajkovanje po hribih vedno dobrodošlo popestriti še s kakšno zanimivostjo.

Davnega leta 1958 se je komaj šestletni Darko Mohar iz Murske Sobote s starši preselil v Baško na Krk. Dandanes gonilna sila in duša Planinske skupine KD Bazovica iz Reke, kjer trenutno živi,  je odlični poznavalec otoka. Skozi fotografijo, ki je poleg planinstva, potepov po bližnji in daljni okolici in jadranja njegova druga strast, nam bo kot vešč pripovedovalec zgodb približal najlepše kotičke enkratne otoške narave, pa tudi arhitekturne, zgodovinske in etnografske zanimivosti otoka. V pripovedi se bomo sprehodili po otoku Krku, ki je tako blizu, a za večino ljudi tako neznan. Pogledali bomo skrivne zalivčke, majhne otočke, skrivnostne kotičke, zgodovino izpred antičnih časov do danes, življenje navadnega človeka nekdaj in danes in še kaj. Predavanje bo popestreno z izseki filma, ki je nastal v času med dvema vojnama in potem zavržen končal nekje na smetišču zgodovine.


