---
title: Predstavitev knjige Bogdana Biščaka
type: "post"
date: 2019-06-19
author: PD Postojna
slug: predstavitev_knjige_bogdana_biscaka
tags: [Novice, Dogodek, 'junij 2019', '2019']
---

Prijazno vabljeni na predstavitev knjige Bogdana Biščaka Igra in biseri (Kako sem hčerki z alpinizmom razložil življenje)
ki bo v dvorani stare šole v Dolnji Košani, 21. junija 2019, ob 19.uri
 
Avtor bo s fotografijami predstavil svojo alpinistično pot od Julijskih Alp do Himalaje. Sledil bo pogovor o knjigi.
 
Bogdan Biščak je prvih 6 let preživel v Košani, od koder so tudi njegovi starši.
V delu Igra in biseri pripoveduje dve vzporedni zgodbi. Prva nam približa njegova doživetja s prijatelji v stenah Julijcev, Centralnih Alp, Himalaje in Patagonije; avtor je namreč eden vidnejših predstavnikov generacije, ki je slovenski alpinizem postavila v sam svetovni vrh. Druga pa je stkana iz sokratovskih pogovorov s hčerko Anjo, ki ji posreduje razmišljanja o pomembnih življenjskih vprašanjih in vrednotah: o izbiri življenjskega poslanstva, vztrajnosti, pogumu, modrosti, ovirah in napačnih izbirah, prijateljstvu, ljubezni, samokritičnosti, zmagi in porazu, mladostni veri v vsemogočnost, spreminjanju ...
