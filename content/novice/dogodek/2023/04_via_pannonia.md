---
title: VIA PANNONIA
type: "post"
date: 2023-02-26
author: PD Postojna
slug: via_pannonia
tags: [Novice, Dogodek, 'februar 2023', '2023']
---

V sredo, 1. marca 2023, ob 18. uri vabimo v čitalnico knjižnice Bena Zupančiča Postojna na potopisno predavanje Nataše Kocjančič in Tomaža Penka o kolesarjenju po madžarski Jakobovi poti VIA PANNONIA.

Nataša Kocjančič in Tomaž Penko, turno kolesarska vodnika Planinskega društva Postojna in Bike Slovenia, se vsako leto podata na večdnevni »bikepacking« izziv. V letu 2022 sta izbrala cca 440 km dolgo Vio Pannonio – madžarsko Jakobovo pot, od Budimpešte do slovenske meje. Bila sta prva, ki sta jo prekolesarila, kar je zahtevalo nekaj prilagoditev in seveda veliko dodatnega pešačenja.
