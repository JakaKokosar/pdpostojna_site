---
title: 12. POHOD PO IZOVI POTI - na Vardo (727m n. v.)
type: "post"
date: 2023-05-25
author: PD Postojna
slug: izov_pohod
tags: [Novice, Dogodek, 'maj 2023', '2023']
---

Zbor udeležencev je ob 8.30 uri v Kočah na “Andrecovem vrtu” (Koče 57a), kjer se bomo zbrali in ob 9.00 uri krenili na pot proti hribu Varda nad Orehkom.

Pot nas bo vodila proti Gradu Prestranek, mimo Konjske jame, Zakajenega spodmola, Ženkove jame in še nekaterih znamenitosti do Varde (727 m n. v.).

Aktivne hoje bo za 3 ure, s postanki pa bomo hodili okrog 4 ure. Predviden čas vrnitve bo med 13.00 in 14.00 uro.

Ravno dovolj, da bomo spraznili zaloge v naših želodčkih, saj nas bo naš Vlado, s pomočnicama Ajdo in Špelo, kot vsako leto, na dvorišču pri Andrecovih razveselil z odlično joto, klobaso, palačinkami in golažem.

Po pohodu bo sledil kulturni program z Brkinskimi fanti in predstavitvijo glasbene slikanice Velik korak, avtorice Jane Vidovič in ilustratorke Andreje Vekar.

Na pohodu bodo sodelovali tudi kolesarji iz KŠD Koče, konjeniki iz Konjeniškega kluba Postojna ter pohodniki iz Planinskega društva Postojna.

Veselimo se našega skupnega druženja.

Vreme: Bo.

Udeleženci se pohoda udeležujejo na lastno odgovornost!
