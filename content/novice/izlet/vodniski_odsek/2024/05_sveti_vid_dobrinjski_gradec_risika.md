---
title: Sveti Vid Dobrinjski – Gradec - Risika
type: "post"
date: 2024-03-07
author: PD Postojna
slug: sveti_vid_dobrinjski_gradec_risika
tags: ['Novice', 'Izlet', 'Vodniški odsek', 'februar 2024', '2024']
---

PLANINSKO DRUŠTVO POSTOJNA vas v organizaciji s Planinsko skupino Bazovica z Reke vabi na OTOK KRK po Camino poti Sveti Vid Dobrinjski – Gradec - Risika.

**KDAJ:** V nedeljo, 24. 3. 2024

**ODHOD:**  
- 6:30 z avtobusne postaje pri OŠ A. Globočnika v Postojni (pri Primorki) 
- 6:40 z avtobusne postaje v Pivki (pri Krpanovem domu)

**POVRATEK:**   predvidoma okrog 17.00 ure

**TEŽAVNOST:** Tura je lahka, hoje po poti Camino Krk do 4 ure, vzpon / spust 300 višinskih metrov, dolžina približno 10 km. Ob poti si bomo ogledali cerkvico Svetega Vida iz 11. stoletja in spregovorili o listini „slavnega Dragoslava“, videli slap ob poti (če bo dovolj vode) in opuščeno vasico Dolova (opuščena leta 1981). Nadaljevali bomo do v gozdu skritega Gradeca, gradu, iz katerega izvirajo krški knezi (kasneje imenovani Frankopani). Po malici bomo nadaljevali pot proti Risiki, kjer nas bo čakal avtobus. Od tu se bomo odpeljali v Vrbnik.

**OPREMA:** Nahrbtnik, planinski čevlji, pohodne palice, rezervna oblačila, dobra volja

**HRANA in PIJAČA:**    Po lastni izbiri iz nahrbtnika (sendviči, voda, …). Ob prijavi navedite, če boste naročili kosilo.

**VODJA:**  Valentina Posega (telefonska številka 041 743 363)

**CENA IZLETA:**    15 do 20 eur (odvisno od števila prijavljenih) in po želji kosilo v Vrbniku 15 eur

**PRIJAVE:**    najkasneje do petka, 15. 3. 2024, na zgornjo tel.številko ali na elektronski naslov: valentina.posega@pdpostojna.si

V primeru slabega vremena se lahko cilj izleta spremeni ali pa izlet odpovemo. O tem vas bomo pravočasno obvestili. Naša spletna stran je www.pdpostojna.si. Se vidimo!
