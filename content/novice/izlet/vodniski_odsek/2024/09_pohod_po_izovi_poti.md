---
title: 13. POHOD PO IZOVI POTI - na Matenjski Triglav
type: "post"
date: 2024-05-19
author: PD Postojna
slug: pohod_po_izovi_poti
tags: ['Novice', 'Izlet', 'Vodniški odsek', 'maj 2024', '2024']
---

Pot nas bo vodila iz Koč skozi koške Kote do izhodišča Izove poti. Po poti mimo Markacove ograde bomo prišli do
Grada Prestranek in mimo Konjeniškega društva do Štivana, kjer nam bo Maks Lenarčič predstavil notranjost in
zgodovino cerkve sv. Janeza Krstnika. Pot bomo nadaljevali do Matenje vasi. Tam nas bo pričakala Danica Hrovatin
Šabec in povedala kratko zgodovino in značilnost vasi. Kolovoz nas bo vodil skozi železniški podhod po nemarki-
rani poti proti vrhu Grmače. Kmalu bomo zagledali kamen, ki označuje vrh, 632m. Vračali se bomo po isti poti do
Štivana. Skozi gozdiček in ob reki Pivki bomo prišli do šole na Prestranku. Od tam do cilja v Kočah je pa le še streljaj.

Zbor udeležencev pohoda bo v Kočah 57a (pri Andrecevih) **ob 8.30 uri v soboto, 25. 5. 2024**

Začetek pohoda: ob 9.00

Čas vrnitve je predvidoma ob 14.00 uri. Pričakala nas bo pogostitev.

Ob 15.00 uri – kulturni program:
- pevska skupina Brkinci iz Postojne, pojejo ljudske pesmi
- družina Vidovič z Brezovice pri Ljubljani, pevski nastop
- predstavitev knjige Romana Milavca «Osti Jarej«, DU Postojna

Veselimo se našega skupnega druženja.

Vreme: Bo.

Udeleženci se pohoda udeležujejo na lastno odgovornost!
V primeru dežja bomo pohod izvedli 8.junija (spremljajte obvestila na spletni
strani ter FB strani KŠD Koče).