---
title: Litica nad Crikvenico
type: "post"
date: 2024-10-22
author: PD Postojna
slug: litica_nad_crikvenico
tags: ['Novice', 'Izlet', 'Vodniški odsek', 'oktober 2024', '2024']
---

Naša pot nas bo vodila na Hrvaško, prehodili bomo stezo Litica nad Crikvenico. Pohod bomo pričeli v vasici Janjevalj (nad Tribaljem) in se polagoma vzpenjali do vasice Bašunje Male. Na začetku vasi nas bo planinska pot sprva vodila med nizkim drevjem in grmovjem, nato do  borov, kjer je izvir vode. Nato se bomo  vzpenjali po pravi mulatjeri, šli čez ruševine bunkerja in prišli na sedlo pod Kozakom (699 m). Za ta vzpon bomo porabili slabi 2 uri. Od tu bomo imeli lepe razglede na Krk in celotno dolino pod nami. Pot se bo nato rahlo spustila do naslednje razgledne točke Klamaruša (578 m). Čez dobre pol ure bomo prišli do odcepa poti proti Grižanam (247 m), kjer se bomo ustavili pri Klovićevi kuči. Juraj Julije Klović, svetovno znani miniaturist, je bil rojen v sosednjih Baretičih, po njem se imenuje narodna galerija v Zagrebu – Klovićevi dvori. Pogledali si bomo še center kraja, kjer je tudi kavarna, in zaključili pohod (opis poti pripravila vodnica Štefka Šebalj Mikše).


**KDAJ:** V nedeljo, 27. 10. 2024.

**ODHOD:**
- Ob 6:50 z avtobusne postaje pri OŠ A. Globočnika v Postojni (pri Primorki), 
- ob 7:00 z avtobusne postaje v Pivki (pri Krpanovem domu).

**POVRATEK:** V poznih popoldanskih urah.

**TEŽAVNOST:** Tura ni zahtevna, hoje približno 5,5 ur. 

**OPREMA:** Nahrbtnik, visoki planinski čevlji z močnim podplatom, pohodne palice, oblačila, primerna vremenu, rezervna oblačila, evropska kartica zdravstvenega zavarovanja, osebna izkaznica oz.veljaven dokument za prehod državne meje.

**HRANA in PIJAČA:** Po lastni izbiri iz nahrbtnika (sendviči, voda, energetske ploščice…).

**VODJA:** Izlet bo vodila vodnica Štefka Šebalj Mikše iz PD Cerknica. 
Za PD Postojna vodja Valentina Posega.

**CENA IZLETA:**  Približno 20 eur (odvisno od števila prijav).

**PRIJAVE:** Najkasneje do srede, 23. 10. 2024, oz. do zapolnitve mest na telefonsko številko 041 743 363 ali na elektronski naslov: valentina.posega@pdpostojna.si.

V primeru slabega vremena bo izlet izveden v nedeljo, 3. 11. 2024, o čemer vas bomo pravočasno obvestili.
