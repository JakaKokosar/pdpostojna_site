---
title: 7-dnevni izlet v Severno Makedonijo
type: "post"
date: 2024-04-22
author: PD Postojna
slug: 7_dnevni_izlet_v_severno_makedonijo
tags: ['Novice', 'Izlet', 'Vodniški odsek', 'maj 2024', '2024']
---

Letos bo srečanje planincev Balkana potekalo od petka, 7.6.2024, do nedelje, 9.6.2024, v turističnem središču Popova Šapka (1700 m) v Severni Makedoniji, dobrih 70 km zahodno od Skopja.

V Severno Makedonijo in nazaj bomo potovali z letalom, po Makedoniji pa se bomo vozili s kombiji. Poleg osnovnega srečanja si bomo izlet popestrili še z dodatnimi planinskimi turami in drugimi ogledi. Veliko bo priložnosti za hojo in druženje. Okvirni program izleta bo objavljen naknadno

**KDAJ:** Predvidoma od torka, 4. 6. 2024, do torka, 11. 6. 2024 (datuma odhoda in prihoda se lahko premakneta za kakšen dan zaradi letalskega prevoza) 


**TURE V OKVIRU BALKANSKEGA SREČANJA (sobota, 8. 6. 2024)**

**SKUPINA 1:** Titov Vrh (2747 m), srednje težka planinska tura, 9 ur, 26 km, vzpona 1050 m, spusta 1050 m, markirana pot (Popova šapka 1700 m, Vakuf 2000 m, Titov Vrh 2747 m, povratek po isti poti)

**SKUPINA 2:** Vrh Plat - Gorna Lešnica  (2398 m), srednje zahtevna planinska tura, 7 ur, 19 km, vzpona 660 m, spusta 660 m, markirana pot (Popova šapka 1700 m, Prevoj, Jelak 1960 m, Sedlo Plat 2140 m, Gorna Lešnica 2398 m, Popova Šapka 1700 m)

**SKUPINA 3:**  Jelak (1850 m), lahka pohodniška tura, 4 ure, 8 km, vzpona 360 m, spusta 360 m, markirana pot (Popova Šapka 1700 m, Prevoj 1960 m, Jelak 1850 m, Popova Šapka 1700 m)


**OPREMA:** Nahrbtnik, visoki planinski čevlji z močnim podplatom, pohodne palice, oblačila, primerna vremenu, rezervna oblačila, zaščita pred soncem; ostala oprema (oblačila, osebna higiena, zdravila), primerna za 7-dnevno potovanje 

**HRANA in PIJAČA:** Po lastni izbiri iz nahrbtnika, možnost nakupa hrane na poti

**VODJA:** Valentina Posega (tel. številka: 041 743 363)

**CENA IZLETA:** Okvirno 400 eur (vključen prevoz, nočitve, delno hrana; cena je odvisna od števila prijav in prevoza; prevoz z vlakom (Postojna – Ljubljana 6,2 eur) in avtobusom iz Ljubljane do Brnika (3,7 eur) in nazaj ni vključen, okvirno 20 eur)

**PRIJAVE:**  Najkasneje do srede, 15. 5. 2024, oziroma do zapolnitve mest na tel. št. 041743363 ali na elektronski naslov: valentina.posega@pdpostojna.si

Program bomo prilagajali glede na vremenske razmere in stopnjo izkušenosti udeležencev.
•	Prijava naj vsebuje: ime in priimek, naslov, rojstni datum, številko dokumenta, s katerim boste potovali in telefonsko številko. Poleg tega pa navedite še velikost majice, ki jo dobi vsak udeleženec / ka srečanja (S, M, L, XL, XXL; navadno so to le moške majice).
•	Ko vam potrdimo prijavo, vas prosimo za takojšnje plačilo 300 eur na TRR PD Postojna:
SI56 6100 0001 7886 565
•	Za pot v Severno Makedonijo potrebujete osebni dokument (potni list ali osebna izkaznica). Priskrbite si zdravstveno kartico za tujino. Plačano morate imeti vsaj B članarino PZS.
•	PD Postojna si pridržuje pravico do spremembe programa in do spremembe cene.
