---
title: POT 52 TUNELOV
type: "post"
date: 2024-08-07
author: PD Postojna
slug: pot_52_tunelov
tags: ['Novice', 'Izlet', 'Vodniški odsek', 'avgust 2024', '2024']
---

Dvodnevni planinski izlet.

Na južnem, skrajnem robu južne Tirolske fronte, v osrčju planote Pasubio v Malih Dolomitih, je divjala ena največjih minerskih vojn. Tu je odjeknila tudi največja minska eksplozija na tej fronti, ki je vsebovala kar 50 ton razstreliva TNT in odnesla dobršen del Italijanskega vrha (Dente Italiano). Posledica te nerazumne norosti je bila izgradnja v živo skalo izklesane spektakularne ceste z 52 predori - ”Strada delle 52 Gallerie” (v prevodu "Pot 52-ih tunelov"), ki velja za enega največjih gradbenih dosežkov velike vojne. Od 6300 m dolge mulatjere je kar 2300 m poteka skozi tunele; nekateri so dolgi do 370 m in spiralno zaviti.

**KDAJ**: 16. in 17. september 2024

**1.dan**
Trasa: Slovenija - Bocchetta Campigla - Rifugio Achille Papa
V jutranjih urah se bomo odpeljali v smeri Benetk in naprej v osrčje Malih Dolomitov do Bocchetta Campiglia (1216 m), izhodišča naših podvigov.
Do koče Rifugio Achille Papa (1928 m) se bomo povzpeli po spektakularni cesti - mulatjeri, ki je speljana po severni strani masiva Pasubio. Nočitev.

**2.dan**
Sestopili bomo skozi 52 galerij, izkopanih v živo skalo, katere povezuje razgledna pot, speljana po južni strani masiva Pasubio, nad
visokimi prepadi, globokimi do nekaj sto metrov. Po spustu v dolino sledi ogled še kakega zanimivega kraja.

**PREDVIDENI ČAS HOJE:** 1. dan 3 do 4 ure, 2. dan 3 ure

**VIŠINSKA RAZLIKA:** 800 m

**ZAHTEVNOST:** Pot je lepo urejena in ni težavna. Prehodi jo lahko vsak z nekaj pohodne kondicije. Na poti ni nevarnih, izpostavljenih odsekov.

**OBVEZNA OPREMA:** Čelada, čelna svetilka.

**PRIPOROČENA OPREMA:** Priporočamo udobno pohodno obutev z narebrenim podplatom, rezervno obleko, pohodne palice, čelado, zaščito pred soncem (krema z
zaščitnim faktorjem, sončna očala, pokrivalo), hrana in pijača iz nahrbtnika. V koči imamo večerjo in zajtrk.

**PRIJAVE:** rok prijave je 14. avgust 2024 na tel .040 572 990, prav tako vse informacije Aleksander Furlan. Ob prijavi plačate 20 eur (pri rezervaciji prenočišč je potrebno plačati 20 eur po osebi). Število je omejeno na 18 udeležencev.

**CENA:** 100 eur (prevoz, cestnina, polpenzion in spanje, vodenje, vstopnine).