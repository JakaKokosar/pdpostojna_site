---
title: Dan planincev
type: "post"
date: 2024-06-10
author: PD Postojna
slug: dan_planincev_2024
tags: ['Novice', 'Izlet', 'Vodniški odsek', 'junij 2024', '2024']
---


PLANINSKO DRUŠTVO POSTOJNA  vabi 15. 6. 2024 planince in ljubitelje narave na tradicionalni praznik DAN PLANINCEV, ki ga bomo letos obeležili z vseslovenskim srečanjem v Črni na Koroškem.

PROGRAM: z avtobusom se bomo zapeljali do Črne na Koroškem kjer so izhodišča za različne pohode in aktivnosti: pohodi različnih dolžin, 2 različni ferati, spust z olimpline-om, ogled cerkve. Po vodenih aktivnostih (vodnike priskrbi organizator) se zberemo na prireditvenem prostoru, kjer se bo dogajalo še marsikaj zanimivega (predstavitve, razstava, delavnice za otroke, plezalna stena, zbor praporščakov, …). Tu bo tudi na voljo hrana in pijača po ugodnih cenah. Sledila bo slovesnost ter planinska zabava z domačim kvintetom. Najkasneje ob 15.30 se zberemo na avtobusu za povratek proti domu.

ODHODI: Prevoz organiziramo v sodelovanju z drugimi planinskimi društvi MDO PD Primorske. V Postojni nas avtobus pobere ob 6.30 uri na postaji nasproti Petrolove črpalke.

POTREBNA OPREMA: lahka planinska oprema, zaščita pred soncem, vetrom, dežjem, klopi. Pomembno: za ferate, spust z olimpline-om in ogled cerkve moramo do 10.6.2024 OBVEZNO sporočiti prijave, tako da ob prijavi navedite, če bi se udeležili katere od teh aktivnosti. 
Za plezanje na feratah morajo imeti udeleženci svojo opremo (plezalni pas, komplet za samovarovanje, čelado). Opremo si lahko izposodite v društvu.

HRANA: dovolj tekočine in prigrizki za med potjo ter po želji topli obrok in pijača na prireditvenem prostoru. 

CENA: 20€ na udeleženca – delno prevoz subvencionira MDO.

ZAHTEVNOST: Izleti so različne zahtevnosti, vsakdo lahko najde kaj primernega.

PRIJAVE: Prijave pohodnikov sprejema Marija Kuhar do torka 10.6.2024 do 18. ure na e-naslov marija.kuhar.ku@gmail.com ali telefon 041 663 117. Pri prijavah preko elektronske pošte dopišite telefonsko številko, na katero boste tekom izleta dosegljivi. Kasnejše prijave so možne le, če bo prostor na avtobusu.

Prireditev bo v vsakem vremenu, saj bo za primer dežja zagotovljen velik šotor.
