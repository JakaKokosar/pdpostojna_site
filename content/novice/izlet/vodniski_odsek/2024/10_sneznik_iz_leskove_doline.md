---
title: SNEŽNIK iz Leskove doline
type: "post"
date: 2024-05-20
author: PD Postojna
slug: sneznik_iz_leskove_doline
tags: ['Novice', 'Izlet', 'Vodniški odsek', 'maj 2024', '2024']
---

SNEŽNIK (1796m) - naš snežni očak vsem dobro poznan in obiskan iz smeri Sviščakov. Tokrat obisk Snežnika načrtujemo iz Leskove doline (793m), torej iz čisto druge smeri. Leskova dolina je krajevno in logistično povezana z Loško dolino. Zato je tudi dostop po makadamski cesti večinoma s Kozarišč, mimo gradu Snežnik, ki je slabih 10 km oddaljen od Leskove doline. Če nadaljujemo naprej pridemo do Mašuna ali Sviščakov. Skratka Leskova dolina se skriva v osrčju Javornikov. 

Mi bomo do Leskove doline prišli iz Koritnic in mimo Mašuna. Pot in okolica je v začetku pohoda podobna tisti iz Sviščakov. Začne se skozi gozd z dokaj položno potjo-vlako in nato cesto, s čudovitimi razgledi na kraške pojave. Ko zapustimo gozd, se pogled razširi vse do Triglava, Velebita in daljno okolico. Na vsakem koraku se prepozna, da je to severna stran pobočja Snežnika, močan vpliv burje, zavitih, malih dreves, ki ji kljubujejo, v daljavi so doline z mrazišči, ki so po navadi še zatrpani s snegom. Ko se prične ruševje, ob prihodu na sedlo, pa še gorsko - morski razgled na Kvarnerski zaliv z obalo Istre, otoka Krka in Cresa. Zaključni del vzpona do vrha je zahtevnejši, a razgled je čudovit in vreden truda.


**KDAJ:**
    v nedeljo, 26. maja 2024

**ZBORNO MESTO:**
-   ob 7:10 uri na parkirišču pred PTC Primorka (Postojna),  
-	ob 7.30 pred Krpanovim domom (Pivka)

**ZAKLJUČEK:**  prihod okrog 15:00 ure

**TEŽAVNOST:**  lahka, čas hoje približno do 6 ur

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:** voda, čaj, izotonični napitek, sendvič ali dva, suho sadje ali drugi zdravi prigrizki

**CENA:**   15 – 20 €, odvisno od prevoza

**VODJA:**  Rajko Česnik, Jernej Žnidaršič

**PRIJAVE:**    najkasneje do petka, 24.5.2024, do 16.00 ure: telefon  041 777 870 (Rajko); 031 291 466 (Jernej)

    
❗ PREBERI ŠE TO: V primeru slabega vremena bo izlet prestavljen na naslednjo nedeljo  - 2. 6. 2024, o čemer bomo prijavljene obvestili telefonsko.
