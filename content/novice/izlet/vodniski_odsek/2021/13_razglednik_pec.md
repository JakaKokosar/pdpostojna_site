---
title: OKOLI BOHINJSKEGA JEZERA IN NA RAZGLEDNIK PEČ
type: "post"
date: 2021-12-07
author: Marija Kuhar
slug: razglednik_pec
tags: ['Novice', 'Izlet', 'Vodniški odsek', 'december 2021', '2021']
---

Bohinjsko jezero je največje stalno in naravno jezero v Sloveniji, ki leži v Julijskih Alpah na severozahodu države. Glavni pritok jezera je Savica, ki se v zahodnem delu jezerske kotanje prebija preko moren z balvani in se pri Ukancu izliva v jezero. Jezero je pretočno - iz jezera teče reka Jezernica, ki že po manj kot 100 m skupaj z leve strani pritekajočo Mostnico, ki priteka iz Voj, tvori reko Savo Bohinjko. Ob severnem robu jezera je več podvodnih kraških izvirov, med katerimi je najbolj poznan Govic. Največja globina jezera znaša 45m, dolžina 4.350m, površina 3.180m2. Okoli jezera je speljana sprehajalna pot v dolžini cca. 12km.

Med spodnjo in zgornjo Bohinjsko dolino se dviga 720m visoka vzpetina Peč, kjer je tik pod njenim vrhom razgledišče s pogledom na Bohinjsko jezero in del spodnjih Bohinjskih gora. Do razgledišča je dobrih 30 minut hoje. 

**KDAJ:** V nedeljo, 12.12. 2021

**ODHOD:** ob 07.00 iz Postojne (parkirišče pred Primorko). Iz Pivke je lahko glede na zanimanje skupni prevoz z avtomobili ali ob dovolj prijavljenih avtobus.

**POVRATEK:** med 16.00 in 17.00 uro.

**TEŽAVNOST:** Izlet je primeren za vse, ki so vajeni hoje po snegu. Pot ni zahtevna, okoli jezera je pretežno ravna, tudi na Peč je zgolj 130m višinske razlike. Potrebna je le kondicija za 3-4 ure hoje.

**POTREBNA OPREMA:** Nahrbtnik, nepremočljivi planinski čevlji, topla oblačila, rezervna majica, bunda, šal, kapa, rokavice, sončna očala, zaščitna krema proti soncu, pohodne palice, zaščitna maska. Izlet je organiziran v skladu s priporočili NIJZ za omejevanje širjenja virusa COVID-19. Prevoz bo z avtobusom.

**HRANA in PIJAČA:** topel čaj, obrok(i) iz nahrbtnika. Glede na voljo večine se po končani turi lahko ustavimo v eni izmed gostiln na topli obrok.

**VODJA:** Marija Kuhar (041 663 117)

**CENA IZLETA:** 15 – 20 EUR, odvisno od števila udeležencev.

**PRIJAVE:** najkasneje do četrtka, 9.12.2021, do 22. ure na elektronski naslov: marija.kuhar.ku@gmail.com ali na telefon 041 663 117.

V primeru slabega vremena bo izlet odpovedan, o čemer vas bomo obvestili najkasneje v petek 10.12. 2021.
