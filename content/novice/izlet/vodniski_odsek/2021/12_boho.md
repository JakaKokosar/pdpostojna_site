---
title: BOHOR
type: "post"
date: 2021-11-09
author: Valentina Posega 
slug: bohor
tags: ['Novice', 'Izlet', 'Vodniški odsek', 'november 2021', '2021']
---

Bohor je pogorje na južni meji Kozjanskega. Poteka od zahoda proti vzhodu. V tej smeri si sledijo tudi vrhovi: Hom (614 m), Veliki Javornik (1023 m), Oslica (860 m), Vetrnik (708 m), Bredič (694 m) in Kozjak (625 m).
Pot nas bo vodila mimo slapu Ubijavnik do partizanske bolnice, nato se bo povzpela na najvišji vrh, Veliki Javornik. Od tu se bomo spustili do koče na Bohorju, kjer domuje zelo prijazna oskrbnica. Po malici nas bodo noge odnesle na izhodišče v Jablanci. Če bo čas dopuščal, se bomo z avtobusom odpravili še do gradu Podsreda, ki se nahaja v središču Kozjanskega parka.

**KDAJ:** v nedeljo, 14. 11. 2021

**ODHOD:**	z avtobusom iz Postojne ob 6:00 (avtobusna postaja pri OŠ A. Globočnika).

**POVRATEK:** v poznih popoldanskih urah

**TEŽAVNOST:** Pot ni zahtevna, hoje bo približno 4 ure.

**POTREBNA OPREMA:** nahrbtnik, planinski čevlji, topla oblačila, zaščita za glavo, rezervna oblačila, ustrezna zaščitna maska za avtobus. (Udeleženci morajo izpolnjevati pogoj PCT. Upoštevani bodo veljavni vladni ukrepi zaradi korona virusa.)

**HRANA in PIJAČA:** topel čaj, mini prigrizki, glavni obrok po lastni izbiri iz nahrbtnika ali v koči

**VODJA:** Valentina Posega (041 743 363)

**CENA IZLETA:** okvirno 20 EUR

**PRIJAVE:** čim prej na elektronski naslov: valentina.posega@pdpostojna.si ali na telefon 041 743 363. Število mest je omejeno. V primeru slabega vremena na vzhodu Slovenije in lepega na zahodu se bomo podali na Pot po robu (Col – Predmeja). Če bo vreme slabo vsepovsod, bo izlet odpovedan, o čemer vas bomo obvestili najkasneje v soboto, 13. 11. 2021.
