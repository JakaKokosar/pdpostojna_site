---
title: Izlet na Kriško goro
type: "post"
date: 2021-03-10
author: Marija Kuharv
slug: zlet_na_krisko_goro
tags: ['Novice', 'Izlet', 'Vodniški odsek', 'marec 2021', '2021']
---

Kriška gora ali Gojška planina, po kraju Gozd, ki se v lokalnem narečju izgovori kot Gojzd, Tržičanom znana tudi kot Kokovnica, je dobrih 5 kilometrov dolg greben, ki se razprostira vzhodno od Tržiča, zahodno od Storžiča, južno od Košute in severno od Golnika ter Udin boršta. Ime je gora dobila po vasi Križe, ki leži tik ob njenem vznožju. Na 1471 m stoji Koča na Kriški gori, do katere iz vasi Gozd poteka tovorna žičnica. Najvišji vrh grebena je Tolsti vrh (1715 m).

**KDAJ:** V nedeljo, 14. 3. 2021

**ODHOD:** ob 08.00 iz Postojne (parkirišče pred Primorko). Iz Pivke je lahko glede na zanimanje skupni prevoz z avtomobili. 

**POVRATEK:** med 15.00 in 16.00 uro.

**TEŽAVNOST:** Izlet je primeren vseki so vajeni hoje po snegu, možno je, da bodo potrebne dereze. Pot ni zahtevna, potrebna je le kondicija za 3-4 ure hoje.


**POTREBNA OPREMA::** Nahrbtnik, nepremočljivi planinski čevlji, topla oblačila, rezervna majica, bunda, šal, kapa, rokavice, sončna očala, zaščitna krema proti soncu, pohodne palice, **dereze** (zadoščajo male dereze – derezice za primer poledenelosti), **zaščitna maska**. Izlet je organiziran v skladu s priporočili NIJZ za omejevanje širjenja virusa COVID-19;  hodili bomo po največ 10 udeležencev v skupini. Prevoz bo s kombiji (do 9 potnikov). V kombijih in ob naročilu hrane ali pijače je obvezna uporaba zaščitne maske.

**HRANA in PIJAČA:** topel čaj, mini prigrizki, glavni obrok po lastni izbiri iz nahrbtnika ali topli obrok pred kočo. 

**VODJA:** Marija Kuhar (041 663 117)

**CENA IZLETA:** 10-15 EUR, odvisno od števila udeležencev.

**PRIJAVE:** najkasneje do četrtka, 11.03.2021, do 20. ure na elektronski naslov: marija.kuhar.ku@gmail.com ali na telefon 041 663 117.
V primeru slabega vremena bo izlet prestavljen, o čemer vas bomo obvestili najkasneje v petek 12. 3. 2021.
