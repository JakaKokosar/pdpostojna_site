---
title: RATITOVEC (Altemaver 1679 m)
type: "post"
date: 2019-03-25
author: Marija Kuhar
slug: ratitovec
tags: ['Novice', 'Izlet', 'Vodniški odsek', 'marec 2019', '2019']
---

Gremo po enega najlepših razgledov v slovenskih gorah, saj je Ratitovec toliko odmaknjen od osrednjega dela Julijcev, da so le ti videti kot na dlani. Lepo pa so vidne tudi Karavanke in Kamniško Savinjske Alpe ter Škofjeloško in Cerkljansko hribovje.  
<!--more-->

Ratitovec je dolgo travnato sleme, ki poteka v smeri vzhod - zahod in le narahlo valovi. Najvišji vrh Ratitovca je Altemaver (1679 m). Na Ratitovcu, tik pod Gladkim vrhom, je Krekova koča.

**KDAJ**: V nedeljo, 31.03.2019

**ODHOD**: ob 07.00 iz Pivke (avtobusna postaja), ob 07.15 iz Postojne (parkirišče pred Primorko).

**POVRATEK**: med 16.00 in 17.uro

**TEŽAVNOST**: Izlet je primeren za vse, ki zmorejo cca 4 ur hoje. Pot ni zahtevna, vzpon je zmeren, sneg je mehak, na poti sestopa ga skoraj ni.

**POTREBNA OPREMA**: Nahrbtnik, nepremočljivi planinski čevlji, topla oblačila, rezervna majica, šal, kapa, rokavice, dereze (zgolj v primeru, če se ob koncu tedna močno ohladi), sončna očala, zaščitna krema proti soncu. 

**HRANA in PIJAČA**: negazirana pijača, mini prigrizki, glavni obrok po lastni izbiri iz nahrbtnika ali topli obrok v koči. 

**VODJA**: Marija Kuhar (041 663 117)

**CENA IZLETA**: 15-20 EUR, odvisno od števila udeležencev in načina prevoza.

**PRIJAVE**: zaradi organizacije načina prevoza čim prej, najkasneje pa do četrtka, 28.03.2019 do 12. ure na elektronski naslov: marija.kuhar.ku@gmail.com ali na telefon 041 663 117. Pri prijavi po elektronski pošti navedite svojo telefonsko številko.
 
V primeru slabega vremena bo izlet odpovedan, o čemer bomo prijavljene obvestili na spletni strani PD Postojna najkasneje v petek  29.03.2019 zvečer.
