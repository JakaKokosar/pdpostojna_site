---
title: Dan slovenskih planinskih doživetij na Lisco
type: "post"
date: 2019-05-30
author: Neva Šemrov
slug: dan_slovenskih_planinskih_dozivetij
tags: ['Novice', 'Izlet', 'Vodniški odsek', 'maj 2019', '2019']
---

**PROGRAM**:  Z avtobusom se bomo zapeljali v Sevnico, kjer bodo lahko izstopili pohodniki, ki bodo šli na 3-urno nezahtevno turo iz Sevnice na Lisco. Tiste, ki bi želeli na zahtevno plezalno turo, avtobus zapelje do Cerja (1 ura vzpona). <!--more--> Tretje, ki bi želeli na naravovarstveno turo po vrhu Lisce, avtobus zapelje na vrh (1,5 do 2 uri hoje in spoznavanja flore in favne področja). Organizirana bo tudi udeležba na enem od turno kolesarski izletov. 

Po prihodu na Lisco se do osrednje proslave, ki bo ob 14.30, lahko udeležite različnih aktivnosti in pohodov. Na voljo je plezanje na plezalni steni, krožni naravovarstveni pohod, razstave, predstavitev gorskih reševalcev in drugo. Celotni program je objavljen je na spletni strani PZS: https://www.pzs.si/novice.php?pid=13332. Osrednji prireditvi sledi še planinska zabava z ansamblom


**ODHOD**: glede na prijave, predvidoma iz: 

- Kopra – parkirišče pred stadionom Bonifika ob 5.00, 
- Kozine – Petrolova bencinska črpalka ob 5.20, 
- Divače – avtobusna postaja ob 5.30 (tudi za PD Sežana in SPD Trst), 
- Razdrtega – avtobusna postaja ob 5.45 (za PD Vipava in PD Podnanos),
- Postojne – Petrolova črpalka ob 6.00 (tudi za PD Snežnik in PS Bazovica Reka). 

**PREDVIDEN POVRATEK**: med 20.00 in 20.30 v Koper.

**OPREMA**: Planinski čevlji in oblačila primerna letnemu času in vremenu, oprema za dež ali za zaščito proti soncu, zaščita proti klopom.  Za zahtevno plezalno pot je potrebna samovarovalna oprema (plezalni pas, samovarovalni komplet) in čelada. Oprema za plezanje na umetni steni se lahko izposodi na licu mesta.

**HRANA IN PIJAČA**: Iz nahrbtnika in/ali topel obrok na Lisci – cena planinske malice je 5 €.

**CENA PREVOZA**: 15 €; plačila na avtobusu vodji izleta (planinska društva lahko poberejo prispevek vnaprej in se izstavi skupni račun).

**ZAHTEVNOST**:  Izlet ni zahteven (razen plezalne poti) in je primeren za vse starostne skupine pohodnikov. Vabljene tudi družine z otroki in mladinci.
                                                                                                                   
**PRIJAVE**: Prijave pohodnikov našega društva sprejema Neva Šemrov do ponedeljka 10.06.2019 zvečer na e-naslov neva.semrov@pdpostojna.si ali telefon 041 597 151. Povejte tudi, katere od 3 možnih tur se boste udeležili. Informacije in prijave za turne kolesarje zbira Tomaž Penko (041 208 387), ravno tako  do ponedeljka 10.06.2019 zvečer.

Povratek z avtobusom je z vrha Lisce. Prireditev bo v vsakem vremenu, saj bo za primer dežja zagotovljen velik šotor.                                                                                                                                                                                                               
