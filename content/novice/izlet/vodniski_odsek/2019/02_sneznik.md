---
title: NOČNI POHOD ZA ODRASLE NA SNEŽNIK (1769m)
type: "post"
date: 2019-01-13
author: Marija Kuhar
slug: nocni_pohod_na_sneznik_2019
tags: ['Novice', 'Izlet', 'Vodniški odsek', 'januar 2019', '2019']
---

Veliki Snežnik je z višino 1796 m najvišji vrh v bližnji in daljni okolici, zato ga mnogi člani našega društva lahko občudujejo kar z domačega okna. Nanj se v glavnem vzpnemo podnevi, še najbolje ob lepem vremenu, ker nam ponuja čudovit razgled po večjem delu Slovenije in bližnje sosednje Hrvaške. Vidimo lahko najvišje vrhove Gorskega Kotarja in Istre, kjer izstopajo Risnjak, Snježnik in Učka. Na slovensko stran pa prek prostranih gozdov Notranjske vidimo tudi najvišje vrhove Julijskih Alp, Kamniško Savinjskih Alp in Karavank. Le nekaj metrov pod vrhom se nahaja zavetišče Draga Karolina na Velikem Snežniku.
Tokrat bomo med hojo pričakali sončni zahod (če ne bodo sonca zakrivali oblaki) in se v soju lune, ki bo blizu svoje polne velikosti, vrnili v dolino.


**KDAJ?** V soboto, 19. 01. 2019

**ODHOD:**

- Postojna: 16.00 parkirišče pred Primorko (pred OŠ Antona Globočnika), 
- Pivka: 16.15 avtobusna postaja<br/>

**POVRATEK:** V nočnih urah.

**TEŽAVNOST:** Izlet je primeren za vse, ki majo kondicije za 4 ure hoje, so vajeni hoje v snegu in uporabe derez.

**POTREBNA OPREMA:** Nahrbtnik, planinski čevlji za zimske razmere, topla oblačila, planinske palice, svetilka, dereze. V kolikor derez nimate, si jih lahko izposodite v društvu. Izposoja je vključena v ceno izleta.

**HRANA in PIJAČA:** Iz nahrbtnika ali iz gostinske ponudbe zavetišča na Snežniku.

**CENA:** 10 do 15 EUR, odvisno od števila udeležencev in načina prevoza.

**PRIJAVE:** najkasneje do četrtka, 17.01.2019, do 12.00 ure na mail: hanacuk1999@gmail.com (030 695 796)

**VODJA:** Marija Kuhar (041 663 117)

**V primeru slabega vremena bo izlet odpovedan, o čemer vas bomo obvestili na spletni strani društva najkasneje v petek, 18.01.2019.**
