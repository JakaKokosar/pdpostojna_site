---
title: Izlet na Ojstrnik
type: "post"
date: 2019-09-16
author: Marija Kuhar
slug: izlet_na_ojstrnik
tags: ['Novice', 'Izlet', 'Vodniški odsek', 'september 2019', '2019']
---

<center>
VODNIŠKI ODSEK PLANINSKEGA DRUŠTVA POSTOJNA <br>
vabi na izlet za odrasle na <br>
Ojstrnik (2050m)
</center>

Naš cilj bo razgledni, najbolj vzhodni dvatisočak v Karnijskih Alpah, Ojstrnik (Monte Osternig ali Oisternig), ki se nahaja na meji med Avstrijo in Italijo v bližini Trbiža (Tarvisio). Na vzhodnem predvrhu je postavljen križ, na pravem vrhu pa vpisna skrinjica. Nepozabni razgled s travnatega vrha seže do naših in italijanskih Julijskih Alp, vzhodnega dela Karnijskih Alp, proti severu do nepregledne množice avstrijskih gora in proti vzhodu vse do zahodnega dela Karavank. Pod nami na severu vidimo pretežni del Ziljske doline z Dobračem. Pot nas vodi po prijetnih, nezahtevnih gozdnih poteh in preko pašnikov mimo dveh planinskih koč, kjer se lahko okrepčamo. Na bližnjem istoimenskem vrhu stoji cerkvica Marija Snežna (Madonna della Neve).
<!--more-->

**KDAJ:** V nedeljo, 22.9.2019

**ODHOD:**

- Pivka: 5.30 z avtobusne postaje
- Postojna: 5.45 s parkirišča pred Primorko 

**POVRATEK:** pozno popoldne, predvidoma okoli 18.00 ure.

**TEŽAVNOST:** Izlet je primeren za vse, ki zmorejo cca 5 do 6 ur hoje. Pot ni zahtevna, z nekaj odseki strmine.

**POTREBNA OPREMA:** Nahrbtnik, planinske palice, planinski čevlji z rebrastim podplatom, več plasti oblačil, rezervna oblačila, topla oblačila za slabo vreme, zaščita proti soncu (krema, sončna očala, pokrivalo za glavo), osebna izkaznica ali potni list.

**HRANA in PIJAČA:**  negazirana pijača, mini prigrizki, glavni obrok po lastni izbiri iz nahrbtnika ali topli obrok v koči (cene obrokov so med 8 in 12€).

**CENA:** 20 € , odvisno od števila udeležencev

**PRIJAVE:** do četrtka, 19.09.2019 do 12. ure na elektronski naslov: marija.kuhar.ku@gmail.com ali na telefon 041 663 117. Pri prijavi po elektronski pošti navedite svojo telefonsko številko.

V primeru slabega vremena bo izlet odpovedan ali preložen na soboto 21.09.2019, o čemer vas bomo obvestili na spletni strani društva (www.pdpostojna.si), prijavljene tudi po telefonu, najkasneje do četrtka 19.9.2019 zvečer. 

**VODJA:** Marija Kuhar (tel. 041 663 117).
