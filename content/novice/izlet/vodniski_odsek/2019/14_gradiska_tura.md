---
title: GRADIŠKA TURA – Otmarjeva pot (ODPOVEDAN)
type: "post"
date: 2019-11-15
author: Mitja Smrekar
slug: gradiska_tura
tags: ['Novice', 'Izlet', 'Vodniški odsek', 'november 2019', '2019']
---

POPRAVEK (15.11.2019): Izlet je zaenkrat **ODPOVEDAN** zaradi slabega vremena.

<!--more-->
Gradiška Tura in zavarovana plezalna pot – Furlanova pot je večini planincev dobro znana. Od maja 2019 pa se je možno na Gradiško Turo povzpeti tudi po povsem novi Otmarjevi poti. Pot je kategorizirana kot zelo zahtevna planinska pot, za vzpon po njej pa je obvezna uporaba samovarovalnega kompleta in čelade. V začetnem najtežjem delu poti, ki doseže težavnostno oceno C (ocena F je najtežja) je v previsu potrebno tudi nekaj moči v rokah. Plezanje po zavarovani poti večkrat prekinejo lažji odseki, vendar se pot kmalu vrne nazaj med jeklenice in strmo skalovje. Zavarovana pot je dolga 450 metrov ter ima 240 metrov višinske razlike.

**KDAJ:** v soboto 16.11.2019

**ODHOD:** 16.11.2019 iz Pivke ob 8:00 uri (avtobusna postaja pri Krpanovem domu) in iz Postojne ob 8.15 uri (parkirišče pred Primorko). V primeru slabega vremena bo izlet prestavljen ali odpovedan.

**POVRATEK:** isti dan

**TEŽAVNOST:** zelo zahtevna plezalna pot; primerno za otroke od 15. leta dalje in odrasle. Pot ni primerna za neizkušene planince. Skupaj hoje cca 3h (2h vzpon + 1h sestop). 

**POTREBNA OPREMA:** Planinska izkaznica z veljavno nalepko za leto 2019 in osebni dokument, planinski nahrbtnik, planinski čevlji, vetrovka, kapa, rokavice, eno toplo oblačilo, majica za preobleč, prva pomoč. Čelada, plezalni pas in samovarovalni komplet, če imate karkoli od naštetega, možna bo brezplačna izposoja društvene opreme.

**HRANA IN PIJAČA:** iz nahrbtnika, malica na vrhu in vsaj 1 L vode.

**CENA:** 20 EUR (cena se lahko spremeni glede na število udeležencev)

**VODJA:** Mitja Smrekar

**PRIJAVE:** sprejema do četrtka, 14.11.2019, Mitja Smrekar (041627723 – SMS) in na elektronski naslov mitja.smrekar@gmail.com. Ob prijavi navedite, ime in priimek, ali imate svojo plezalno opremo (čelado, plezalni pas, samovarovalni komplet) ter kontaktno tel. številko.

**Zaradi izposoje društvene opreme je ŠTEVILO MEST  OMEJENO!!**
