---
title: Rudolfovanje
type: "post"
date: 2019-03-27
author: Valentina Posega
slug: rudolfovanje
tags: ['Novice', 'Izlet', 'Vodniški odsek', 'Turnokolesarski odsek', 'marec 2019', '2019']
---


Pohodniško društvo Novo mesto organizira že peto Rudolfovanje v okviru praznovanja občinskega praznika Mestne občine Novo mesto:
<!--more-->
<center>**pohodniško – kolesarsko – kulturno prireditev za obuditev in oživitev Rudolfove poti, skoraj 40 km dolge pohodniške in kolesarske poti po mejah bivšega mestnega pomerija Rudolfswertha (staro ime za Novo mesto), kakor ga je določil Rudolf IV. Habsburški z ustanovno listino leta 1365.**</center>


PD Novo mesto organizira naslednje 4 dogodke s skupnim zaključkom ob 16. uri  v Konjeniškem šolskem športnem centru v Češči vasi ([glej zloženko Rudolfovanje 2019](/documents/objave_dodatno_gradivo/PD_Novo_mesto_Rudolfovanje_2019_zlozenka.pdf)):

1. pohod po celotni trasi Rudolfove poti (izhodišče Konjeniški šolski športni center v Češči vasi, začetek pohoda ob 6. uri, okrepčilo med potjo, prevoz za morebitne izčrpane),
2. osrednji pohod (ob 10. uri prevoz z avtobusi izpred Konjeniškega šolskega športnega centra Češča vas do pokritega vkopa v Karteljevem), 14 km hoje z vmesnimi postanki,
3. treking kolesarjenje po celotni trasi Rudolfove poti (izhodišče Konjeniški šolski športni center v Češči vasi, začetek kolesarjenja ob 11. uri, prevoz za morebitne izčrpane); težavnost: V1/S1, dva krajša odseka V2/S2.
4. pohod za najmlajše, najstarejše in tiste z manj fizične pripravljenosti, začetek izpred Rotovža (Glavni trg v Novem mestu) ob 14. uri, približno 7 km hoje.

“Postojnski” planinci se bomo udeležili osrednjega pohoda od Karteljevega do Češče vasi (14 km hoje), kolesarji pa bomo opravili kolesarjenje po celotni trasi Rudolfove poti (40 km).


**KDAJ:** V soboto, 6. aprila 2019

**ODHOD:** 	Ob 8:00 z avtobusne postaje v Pivki; ob 8:15 iz Postojne (PTC Primorka) 

**POVRATEK:** Predvidoma pod večer na zborna mesta (približno ob 19. uri)

**TEŽAVNOST:** Izlet je primeren za vse, ki so vajeni hoje (14 km, 5-6 ur s postanki) ali kolesarjenja (40 km, težavnost: V1/S1, dva krajša odseka V2/S2)

**OPREMA:** Nahrbtnik, planinski čevlji, pohodne palice, topla oblačila ali tehnično brezhibno gorsko kolo, kolesarska čelada, rokavice, očala, rezervna zračnica in primerna oblačila

**HRANA in PIJAČA:** Med izletom po lastni izbiri iz nahrbtnika (voda, sendvič, jabolka, rozine), ob zaključku brezplačen topel obrok in napitek.

**VODJI:** Pohod - Valentina Posega (041743363), kolesarjenje - Nataša Kocjančič (031787345)

**CENA IZLETA:** 18 - 20 eur (odvisno od prevoza in števila udeležencev, vključen je tudi prevoz koles)

**PRIJAVE:** najkasneje do torka, 2. aprila 2019, do 19. ure na obe zgornji tel. številki ali na elektronska naslova: pohodniki - valentina.posega@pdpostojna.si, kolesarji - nahaha1@gmail.com.

Rudolfovanje 2019 bo v vsakem vremenu. Aktivnosti bodo prilagojene udeležencem in vremenskim razmeram. V primeru slabega vremena se kolesarjenja ne bomo udeležili.

Spremljajte našo spletno stran. [Oglejte si zloženko Rudolfovanje 2019](/documents/objave_dodatno_gradivo/PD_Novo_mesto_Rudolfovanje_2019_zlozenka.pdf). Se vidimo!

