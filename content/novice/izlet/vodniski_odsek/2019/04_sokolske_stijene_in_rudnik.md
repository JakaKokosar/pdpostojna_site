---
title: Iz Tršća na SOKOLSKE STIJENE (961 m) in RUDNIK (1054 m)
type: "post"
date: 2019-02-05
author: Valentina Posega
slug: sokolske_stijene_in_rudnik_2019
tags: ['Novice', 'Izlet', 'Vodniški odsek', 'februar 2019', '2019']
---


Iz Postojne bomo krenili proti Cerknici, nato pa nadaljevali vse do Babnega polja, kjer bomo prečkali slovensko hrvaško mejo in se na poti za Delnice ustavili v zaselku Tršće pri planinski koči Frbežari (824 m) (upravlja jo PD Kamenjak; koča je odprta ob koncih tedna in ima 50 ležišč). <!--more-->
Tu je naše izhodišče. Tršće je osrednji kraj občine Čabar (Gorski kotar). Poleg lesno predelovalne industrije je poznano po turizmu (smučanje, smučarski tek, tenis, lov, planinske in kolesarske steze). Najstarejši zapis o Tršću sega v leto 1659, ko se je razvoj tega kraja začel z izkoriščanjem železove rude. Danes v Tršću stanuje približno 430 prebivalcev.
Našo pot bomo začeli pri planinski koči, se povzpeli na Sokolske stijene in Rudnik ter se po krožni poti vrnili nazaj na izhodišče.

**KDAJ:**  		V soboto, 09. 02. 2019

**ODHOD:**		ob 6:45 z avtobusne postaje v Pivki; ob 7:00 iz Postojne (PTC Primorka) 

**POVRATEK:**		predvidoma pozno popoldan na zborna mesta

**TEŽAVNOST:**  	Izlet je primeren za vse, ki so vajeni hoje po snegu (hoje bo približno 5-6 ur)

**OPREMA:**  	Nahrbtnik, planinski čevlji, po potrebi mini dereze, pohodne palice, oblačila (bunda, kapa, rokavice), OSEBNI DOKUMENT.

**HRANA in PIJAČA:**  Po lastni izbiri iz nahrbtnika (voda, topel čaj, sendvič, jabolka, rozine).

**VODJA:**  		Valentina Posega (041 743 363)

**CENA IZLETA:**  	15 EUR oziroma cena je odvisna od prevoza

**PRIJAVE:** 	najkasneje do četrtka, 7. 02. 2019, do 12.00 ure na elektronski naslov: valentina.posega@pdpostojna.si ali na tel.št. 041 743 363.

**V primeru slabega vremena ali premajhnem številu prijav bo izlet prestavljen na naslednjo nedeljo, 17.02.2019.** 
Prosim, da ob prijavi navedete, če bi se udeležili izleta tudi teden dni kasneje. 
Spremljajte našo spletno stran. 

Se vidimo!
