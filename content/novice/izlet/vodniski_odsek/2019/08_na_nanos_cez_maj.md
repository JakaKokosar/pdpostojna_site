---
title: Na Nanos čez Maj
type: "post"
date: 2019-05-20
author: Neva Šemrov
slug: na_nanos_cez_maj
tags: ['Novice', 'Izlet', 'Vodniški odsek', 'maj 2019', '2019']
---

Vreme nam nikakor ni naklonjeno, Grobničke Alpe čakajo na lepšo napoved, Ojstrnik čaka, da vsaj neha snežiti. Skratka vsi naši smeli načrti gredo zaenkrat po vodi. 
<!--more-->

Da pa ne bomo samo gledali skozi okno in se smilili sami sebi, smo prišli na idejo, da se ob prvi priložnosti - to pomeni v soboto ali v nedeljo – takoj, ko malo usahne ta dež, podamo iz Stran po nemarkirani poti na Maj in naprej nad Votlo steno Nanosa do Nanoškega okna in na Suhi vrh. Če nam bo sreča naklonjena in ne bo obilnega dežja, bomo obiskali še Slavka in Janjo v Vojkovi koči, potem pa krenili dol v Razdrto; če nas bo začelo preganjati premočno deževje, se bomo spustili po markirani poti nazaj v Strane. Vzpona do Suhega vrha je približno 2 uri, potem pa še 2 uri do koče in 1 uro spusta v Razdrto. 

Pijača in malica iz nahrbtnika in seveda v koči.

Prevoz bo v lastni režiji, dobili se bomo v Razdrtem na parkirišču in se z nekaj avtomobili prepeljali do Stran, ostali avtomobili pa bodo v Razdrtem počakali na naš povratek. 

**Kdaj**: **Sporočimo takoj, ko meteorologi razjasnijo nebo**:

- Preko spletne strani,
- preko elektronske pošte,
- preko SMS sporočil. 

**V sredo, 22.5.2019, po 15.00 uri budno spremljajte Minutke za planinstvo na Radiu 94.**

V primeru uspešne napovedi izleta sprejemamo prijave na telefon 041 597 151 (Neva) zato, da vemo koliko vodnikov potrebujemo.

**Vodja izleta:** Neva Šemrov
