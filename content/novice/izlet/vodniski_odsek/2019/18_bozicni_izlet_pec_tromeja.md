---
title: Praznični izlet na Peč - Tromeja (1508 m)
type: "post"
date: 2019-12-18
author: Marija Kuhar
slug: bozicni_izlet_pec_tromeja
tags: ['Novice', 'Izlet', 'Vodniški odsek', 'december 2019', '2019']
---

Peč (Tromeja - Monte Forno - Dreiländereck oz. Ofen) je 1508 m visok vrh, ki se nahaja na tromeji med Slovenijo, Italijo in Avstrijo. Vzpon iz Rateč je zaradi južne lege in odsotnosti plazov varen tudi pozimi. Še posebej po zasneženi cesti je pot lahka. Za strmo krajšo različico je priporočljivo spraviti v nahrbtnik dereze za primer poledenelih prisojnih odsekov poti.
<!--more-->
Na vrhu je spominsko obeležje v treh jezikih. Pogled sega vse do Julijskih in Ziljskih Alp, vidimo Krške Alpe, Visoke in Nizke Ture ter del zahodnih Karavank. Na italijanski strani vrha stoji nekoliko večje leseno zavetišče, z avstrijske strani pa skoraj do vrha pripelje vlečnica bližnjega smučišča Podklošter (Arnoldstein).

**KDAJ**: V četrtek, 26.12.2019

**ODHOD:**  ob 07.00 iz Postojne (parkirišče pred Primorko), ob 06.45 iz Pivke, če bo dovolj prijav

**POVRATEK:** proti večeru

**TEŽAVNOST:** Izlet je primeren za vse, ki zmorejo približno 4 ure hoje in so vajeni hoje po snegu. Pot ni zahtevna, vzpon je zmeren, druga polovica v okljukih, s krajšimi odseki lahko premagljive strmine. Večino spusta bomo opravili po gozdni cesti.

**POTREBNA OPREMA:** Nahrbtnik, nepremočljivi planinski čevlji, topla oblačila, rezervna majica, bunda, šal, kapa, rokavice, gamaše,dereze (če jih nimate, to navedite ob prijavi), sončna očala, zaščitna krema proti soncu. 

**HRANA in PIJAČA:**  iz nahrbtnika: topel čaj, mini prigrizki, glavni obrok iz nahrbtnika. Po končani turi se lahko za topel obrok ustavimo v lokalu v Ratečah ali v bližini, v kolikor bo večinsko zanimanje.

**VODJA:** Marija Kuhar (041 663 117)

**CENA IZLETA:** 15 do 20 EUR, odvisno od števila udeležencev.

**PRIJAVE:** najkasneje do nedelje, 22.12.2019 zvečer na elektronski naslov: marija.kuhar.ku@gmail.com ali na telefonsko številko 041 663 117. Pri prijavi po elektronski pošti navedite svojo telefonsko številko.

V primeru slabega vremena ali obsežnih snežnih padavin v zadnjem hipu bo izlet odpovedan, o čemer bomo prijavljene obvestili telefonsko najkasneje v sredo, 25.12.2019.
