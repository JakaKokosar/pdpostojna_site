---
title: RODICA (1966m) - ČRNA PRST (1844 m)
type: "post"
date: 2019-06-24
author: Marija Kuhar
slug: rodica_crna_prst
tags: ['Novice', 'Izlet', 'Vodniški odsek', 'junij 2019', '2019']
---

Rodica se nahaja nad Bohinjem v Spodnjih Bohinjskih gorah. Z vrha je lep pogled na Julijske Alpe ter Škofjeloško in Cerkljansko hribovje. <!--more--> Na drugi strani grebena nad Bohinjsko Bistrico pa se nahaja naš drugi cilj, Črna prst. Le nekaj metrov pod vrhom stoji planinski dom Zorka Jelinčiča, ki je odprt v poletni sezoni. Oba vrhova povezuje lepa razgledna grebenska pot, na južnih pobočjih pokrita s preprogami cvetja in pogled kar preskakuje od teh cvetov k lepim razgledom na vse strani.

Na izhodišče se prepeljemo z nihalko Vogel. Sledi vzpon na Rodico, prečenje do Črne prsti in spust v dolino.
Višinska razlika:  cca 650m, spusta 1300m

**KDAJ**: V soboto, 29.06.2019

**ODHOD**: ob 5.15 iz Pivke (AP), 5:30 iz Postojne (AP pred Primorko) 

**POVRATEK**: v večernih urah.

**TEŽAVNOST**: Tura je lahka, v kolikor nam 7-8 ur hoje ne dela težav.

**POTREBNA OPREMA**: Nahrbtnik, planinski čevlji za visokogorje, rezervna majica, kapa, rokavice, sončna očala, zaščitna krema proti soncu.

**HRANA in PIJAČA**: Po lastni izbiri iz nahrbtnika in/ali topli obrok v domu Zorka Jelinčiča na Črni prsti  (po cca 5 urah hoje).

**VODJA**: Marija Kuhar (041 663 117)

**CENA IZLETA**: 33-37 EUR, odvisno od števila udeležencev in starosti (upokojenci imajo popust pri vožnji z nihalko Vogel).

**PRIJAVE**: najkasneje do četrtka, 27.06.2019, do 09. ure na elektronski naslov: marija.kuhar.ku@gmail.com ali na telefon 041 663 117.

V primeru slabega vremena bo izlet odpovedan, o čemer vas bomo obvestili na spletni strani društva najkasneje v petek, 28.06.2019.
