---
title: Sovodnje - Doberdob (rok prijav podaljšan)
type: "post"
date: 2025-02-13
author: PD Postojna
slug: sovodnje_doberdob_1
tags: ['Novice', 'Izlet', 'Mladinski odsek', 'februar 2025', '2025']
---

Zagotovo poznate narodno pesem "Oj Doberdob, slovenskih fantov grob", pa Soško fronto, katere najhujši boji so se med drugim odvijali tudi na Doberdobski planoti (Debeli griži). Protestantski duhovnik in pisec Primož Trubar je nekaj časa bival na gradu Rubije v Sovodnjah ob Soči. Vsekakor morate z nami na izlet, da vidite in izveste kaj več. Seveda se bo hodilo, tam nekje do 5 ur, po lahkem terenu, a tudi »bolj uhojenim« planincem ne bo dolgčas.

Podali se bomo na del petega odseka Vertikale, planinske obhodnice po zamejskih krajih Italije. Prehodili bomo del poti med Sovodnjami in Doberdobom, spoznavali zgodovino tega področja, pozdravile nas bodo prve pomladne cvetice, za povrh pa si bomo po pohodu na gradu svetega Justa ogledali razstavo o alpinizmu na tržaškem. Kdor bi se razstavi odpovedal (vstopnina je 5€), se lahko tačas malo sprehodi naokoli ali pa si privošči posedanje na (dokaj) toplem obmorskem soncu. 

**KDAJ:** V soboto, 22.2.2025

**ODHOD:** 
- 7.00 iz Pivke (avtobusno postajališče pred Krpanovim domom)
- 7:15 iz Postojne (avtobusno postajališče pri OŠ A. Globočnika) 

**POVRATEK:** predvidoma do 18.00 ure.

**TEŽAVNOST:** Pot ni zahtevna. Izlet je primeren za vse, ki so vajeni 4-5 ure hoje.

**POTREBNA OPREMA:** Nahrbtnik, lahka pohodna obutev, topla oblačila, rezervna majica, kapa, rokavice.

**HRANA in PIJAČA:** Po lastni izbiri iz nahrbtnika.

**VODJA:** Marija Kuhar (041 663 117)

**CENA IZLETA:** 20 - 25 EUR (odvisno od prijav) - brez razstave, vstopnina v grad je 5€ 

**PRIJAVE:** **ROK PRIJAV PODALJŠAN DO ZAPOLNITVE MEST** na elektronski naslov: marija.kuhar.ku@gmail.com ali na telefon 041 663 117. Ob prijavi navedite, če bi šli tudi na razstavo, da najavimo število udeležencev.

V primeru slabega vremena bo izlet odpovedan, o čemer vas bomo obvestili najkasneje v četrtek 20.2.2025.
