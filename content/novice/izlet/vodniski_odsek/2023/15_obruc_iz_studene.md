---
title: Obruč iz Studene
type: "post"
date: 2023-11-21
author: PD Postojna
slug: obruc_iz_studene
tags: ['Novice', 'Izlet', 'Vodniški odsek', 'november 2023', '2023']
---

Fratar in planinski dom Hahlić smo dosegli spomladi, Obruč nam je še ostal. 😀 Nad Grobničkim poljem se dviga masiv Obruča, imenovan tudi Grobničke alpe, na katerem prevladujejo lepe livade, ter travnati in kamniti vrhovi. Najvišji vrh je Obruč (1376 m). Vzpon bomo začeli v vasi Studena. Čaka nas 3,5 ure vzpona in nekaj manj spusta. Hodili bomo po lepih jesenskih poteh, mimo razpadajočih ostankov nekdanje meje med Italijo in Jugoslavijo. Vreme je naročeno in nagradili nas bodo čudoviti razgledi.

**KDAJ:** v soboto, 25. novembra 2023

**ZBORNO MESTO:**
- 7:00 na parkirišču pred PTC Primorka (Postojna)
- 7:20 pred Krpanovim domom (Pivka)

**ZAKLJUČEK:** prihod okrog 17. ure

**TEŽAVNOST:** skupen čas hoje je približno 6 ur

**OPREMA:** nahrbtnik, pohodna obutev, vremenu primerna oblačila (kapa, rokavice in večplastno oblačenje)

**HRANA, PIJAČA:** iz nahrbtnika, topel čaj je obvezen - zima je na vratih

**CENA:** 15 – 20€ (odvisno od prevoza)

**VODJA:** Neva Šemrov

**PRIJAVE:** Število mest je omejeno zato so prijave obvezne. Sprejemamo jih do zapolnitve mest oz. najkasneje do četrtka, 23.11.2023, do 10.00 ure na telefon 041 597 151 (najraje sms).

V primeru slabega vremena bo izlet odpovedan, vsi prijavljeni bodo obveščeni.