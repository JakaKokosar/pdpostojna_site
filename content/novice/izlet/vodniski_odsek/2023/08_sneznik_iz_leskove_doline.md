---
title: SNEŽNIK iz Leskove doline
type: "post"
date: 2023-05-17
author: PD Postojna
slug: sneznik_iz_leskove_doline
tags: ['Novice', 'Izlet', 'Vodniški odsek', 'maj 2023', '2023']
---

SNEŽNIK - naš snežni očak vsem dobro poznan in obiskan iz smeri Sviščakov. Naš obisk vrha načrtujemo iz Leskove doline (793m), torej iz čisto druge smeri. Leskova dolina je krajevno povezana z Loško dolino. Zato je tudi pristop po makadamski cesti večinoma s Kozarišč mimo gradu Snežnik, do Leskove doline in če nadaljujemo naprej, pridemo do Mašuna oziroma Sviščakov. Skratka Leskova dolina se skriva v osrčju Javornikov. Pot in okolica je v začetku podobna tisti iz Sviščakov, je zelo lepa, začne se skozi gozd z udobno položno cesto s čudovitimi razgledi na slovenski kras. Ob prihodu na sedlo lahko vidite morje z obalo Istre, otok Krk, Cres, Grobničke alpe, na desno pa Triglav s širokimi razgledi. Toda, ko pridemo iznad gozdne meje, je narava drugačna. Pozna se, da je to severna stran pobočja, pozna se vpliv burje, zavitih, malih dreves, ki ji kljubujejo, vsake toliko vidimo doline z mrazišči, zelo nizko mejo, ko se začne ruševje, za povrh pa še gorsko - morski razgled na Kvarnerski zaliv! Vzpon do zavetišča je nekoliko zahtevnejši, a razgled je čudovit in vreden truda.


**KDAJ:**   v soboto, 20. maja 2023

**ZBORNO MESTO:**	
-   ob 7:10 uri na parkirišču pred PTC Primorka (Postojna),  
-	ob 7.30 pred Krpanovim domom (Pivka)

**ZAKLJUČEK:**  prihod okrog 15:00 ure

**TEŽAVNOST:**  čas hoje približno do 6 ur

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:**  voda ali nesladkan čaj, sendvič ali dva, suho sadje ali drugi zdravi prigrizki
**CENA:**   15 €

**VODJA:**  Rajko Česnik

**PRIJAVE:**    najkasneje do petka, 19.5.2023, do 10.00 ure, na telefon 041 777 870; Število mest je omejeno!


❗ PREBERI ŠE TO: V primeru slabega vremena bo izlet odpovedan, o čemer bomo prijavljene obvestili telefonsko. 
