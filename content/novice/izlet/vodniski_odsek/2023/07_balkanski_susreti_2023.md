---
title: BALKANSKI SUSRETI 2023
type: "post"
date: 2023-05-14
author: PD Postojna
slug: balkanski_susreti_2023
tags: ['Novice', 'Izlet', 'Vodniški odsek', 'maj 2023', '2023']
---

Letos bo srečanje planincev Balkana potekalo na planini Rajac v Srbiji, približno 90 km južno od Beograda. Poleg osnovnega srečanja si bomo izlet popestrili še z dodatnimi planinskimi turami in drugimi ogledi. Veliko bo priložnosti za hojo in druženje. 
Odhod: v četrtek, 8. junija 2023, zjutraj, povratek: v četrtek, 15. junija 2023, dopoldne

Program:

- **8.6. 2023 (1. dan, četrtek):** Pivka - Postojna – Beograd (Srbija)
Odhod zjutraj z vlakom iz Pivke (7:43), iz Postojne (7:56), prihod v Ljubljano 9:06. V Ljubljani vstopimo na Sirmiumbus, ob 9:30 odhod proti Beogradu. Približno 530 km. Postanek v Mačvanski Mitrovici (blizu Sremske Mitrovice). Prihod v Beograd približno ob 18:00 uri. Namestitev, prosto. 
- **9. 6. 2023 (2. dan, petek):** Beograd – Valjevo – planina Povlen – Valjevo – planina Rajac
Zajtrk. Vožnja do Valjeva in do planinskega hrbta Povlen. Lahka planinska tura, vzpon na enega od vrhov Povlena, Po spustu vožnja do planine Rajac, namestitev v planinskem domu Čika Duško Jovanović ali v apartmajih Rajački konaci. Registracija udeležencev Balkanskih susretov. Večerja, otvoritev srečanja, planinski večer.
- **10. 6. 2023 (3. dan, sobota):** planinske ture v okviru srečanja, zvečer svečana večerja in zabava
Skupina 1: planinska koča - Danilov vrh (842 m) -  Suvobor (866 m) - Dobre vode - zakuska v naravi -  Rajac (848 m) – planinska koča, povratek približno ob 16:00; dolžina ture 21 km, višinska razlika 450 m, približno 8 ur s postanki.
Skupina 2: planinska koča – pod vrhom Rajca do Dobre vode - zakuska v naravi -  povratek do koče (približno ob 14:00); dolžina ture 12 km, višinska razlika 250 m.
Kdor želi, gre lahko z Dobrih vod do Suvobora in nato nazaj po isti poti do planinske koče; dolžina ture 18 km, višinska razlika 280 m.
- **11. 6. 2023 (4. dan, nedelja):**  planina Rajac – Čačak – Požega – Užice – Bajina Bašta
Zaključek 25. srečanja Balkanski susreti. Odhod proti Čačku, Ovčar banji, Požegi, Užicam, postanki, ogledi. Prihod v Bajino Bašto, namestitev, ogled.
- **12. 6. 2023 (5. dan, ponedeljek):**  nacionalni park Tara
Ogled nacionalnega parka Tara. Povratek v Bajino Bašto.
- **13. 6. 2023 (6. dan, torek):**  Bajina Bašta – Divčibare  – reka Gradac – Valjevo
Vožnja do Divčibar. Planinska tura. Vožnja do reke Gradac. Pohod ob reki. Odhod v Valjevo, namestitev, prosto.
- **14. 6. 2023 (7. dan, sreda):**  Valjevo  - Beograd – odhod proti domu
Vožnja do Beograda. Ogled mesta. Ob 23:51 odhod domov, nočna vožnja. Prihod v Ljubljano 15. 6. 2023, ob 8:15, iz Ljubljane vlak za Postojno, Pivko ob 8:25 ali ob 9:08 (prihod v Pivko ob 9:44 ali ob 10:28).

Program bomo prilagajali glede na vremenske razmere in stopnjo izkušenosti udeležencev.
- Cena vključuje: prevoz, nočitve, delno hrano.
- S sabo imejte planinsko opremo (planinski čevlji, pohodne palice, vremenu primerna oblačila).
- Za pot v Srbijo potrebujete osebni dokument (osebna izkaznica ali potni list). Priskrbite si zdravstveno kartico za tujino. Plačano morate imeti vsaj B članarino PZS.
- Okvirna cena izleta je 250 do 300 €.
- Prijave sprejemamo  na elektronskem naslovu valentina.posega@pdpostojna.si in telefonski številki 041 743 363, Valentina. Rok za prijavo je petek, 19. 5. 2023. Število mest je omejeno.
- Prijava naj vsebuje: ime in priimek, naslov, rojstni datum, številko dokumenta, s katerim boste potovali in telefonsko številko. Poleg tega pa navedite še velikost majice, ki jo dobi vsak udeleženec/ka srečanja (S, M, L, XL, XXL; navadno so to le moške majice).
- PD Postojna si pridržuje pravico do spremembe programa in do spremembe cene.
