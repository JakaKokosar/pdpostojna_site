---
title: Pohod ob 30. furmanskem prazniku
type: "post"
date: 2023-06-20
author: PD Postojna
slug: pohod_furmanski_praznik
tags: ['Novice', 'Izlet', 'Vodniški odsek', 'junij 2023', '2023']
---


PLANINSKO DRUŠTVO POSTOJNA v sodelovanju smTURISTIČNIM DRUŠTVOM POSTOJNA vabi na pohod ob 30. furmanskem prazniku, ki bo v nedeljo, 2.7.2023 v Postojni.


**Kdaj:** nedelja, 2.7.2023, ob 8.30 uri

**Zborno mesto:** Titov trg (pred hotelom Kras v Postojni)

**Trasa pohoda:** Odpravili se bomo na Jelovico, hrib v bližini Postojne, nato pa nadaljevali do koče Mladika na Pečni rebri, od koder je lep razgled na Postojno in okolico. Med postankom za okrepčilo se bomo seznanili s tradicijo furmanov. Od tam bomo krenili na Ravbarkomando in se s pomočjo informativne table seznanili s furmanskimi potmi in znamenitostmi v okolici. Pohod bomo nadaljevali po poti pastirčka Jakoba, obudili pripovedko o iznajdljivem pastirčku, ki je ugnal zmaja, na Kacul, se razgledali, spustili v Veliki otok ter mimo ponora Pivke pot zaključili na prizorišču furmanskega praznika pri Postojnski jami. 

**Trajanje:** 3 ure

**Oprema:** lahka pohodna obutev, zaščita proti klopom, soncu, vetru, pijača in hrana iz nahrbtnika ali v koči Mladika ter na prireditvenem prostoru po pohodu.

**Zahtevnost:** lahka pot

**Prijave:** do petka, 30.6.2023 zvečer na elektronski naslov marija.kuhar.ku@gmail.com. 

**Informacije:** Marija Kuhar, tel. št. 041 663 117
