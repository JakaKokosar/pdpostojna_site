---
title: VRBSKO JEZERO - Wörthersee
type: "post"
date: 2023-04-18
author: PD Postojna
slug: vrbsko_jezero
tags: ['Novice', 'Izlet', 'Vodniški odsek', 'april 2023', '2023']
---

Društvo vas vabi na nekoliko neobičajen izlet, na enega izmed najprijetnejših dogodkov, ki jih organizirajo naši severni sosedje. V sklopu dneva 'Wörthersee Autofrei' (Dan brez avtomobila ob Vrbskem jezeru) bomo obrolali Vrbsko jezero, saj je to edini dan v letu, ko zaprejo glavno cesto okoli jezera za motorni promet in jo odprejo za kolesarje in rolarje. Naš izlet bo za rolarke in rolarje!

Doživetje je nepozabno in z organizacijo spominja na večje maratone po svetu, saj je dolžina kroga približno 42 km (natančneje 44 km). Dogodek je netekmovalne narave, kjer je v ospredju druženje in rekreacija.

**KDAJ:** v nedeljo, 30. aprila 2023

**ZBORNO MESTO:** ob 7:00 uri na parkirišču pred PTC Primorka (Postojna)

**ZAKLJUČEK:**  prihod okrog 15:00 ure

**TEŽAVNOST:** čas rolanja približno 2 do 3 ure

**OPREMA:** rolerji, čelada, ščitniki

**HRANA, PIJAČA:** voda ali nesladkan čaj, sendvič ali dva, suho sadje ali drugi zdravi prigrizki

**CENA:** 15 €

**VODJA:** Rajko Česnik

**PRIJAVE:** najkasneje do četrtka, 27.4.2023, do 16.00 ure na mail: rajces@gmail.com; število mest je omejeno!

**PREBERI ŠE TO:** Pot začnemo v Celovcu na južni obalni cesti pri Minimundusu, nadaljujemo preko Wörthersee-Süduferstraße, Sekirna, Reifnitza, Maria Wörtha, Dellacha in Auena do Veldna (Vrbe). V Veldnu po promenadi do Kärntner Straße in od tam po severnem bregu preko Saaga, Pörtschacha, Krumpendorfa nazaj v Celovec. V bistvu se lahko začne tudi kjerkoli na tej krožni poti. Na začetku poti in pred Veldnom je treba premagati nekaj manjših klancev. Pot nazaj, po severni strani, pa je razmeroma položna. Na trasi je tudi nekaj okrepčevalnic z vodo in sadjem, ampak vseeno priporočamo svojo tekočino in energijsko hrano. Uporaba čelade je obvezna, ostali ščitniki so priporočljivi. Gre namreč za rolanje v skupini, kjer bo poleg nas tudi mnogo drugih (nepredvidljivih) udeležencev na kolesih, skirojih, deskah (longboardih), ... zato PREVIDNO!

Dogodek je namenjen boljšim rolarjem, ki so kondicijsko pripravljeni premagati maratonsko razdaljo.
Vsi udeleženci rolajo na svojo odgovornost, otroci pa v spremstvu staršev!

Izlet v slabem vremenu odpade!
