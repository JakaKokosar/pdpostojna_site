---
title: v dolino GLINŠČICE
type: "post"
date: 2023-10-18
author: PD Postojna
slug: v_dolino_glinscice
tags: ['Novice', 'Izlet', 'Vodniški odsek', 'oktober 2023', '2023']
---

Glinščica (v italijanščini Rosandra) je ena od tržaških rek, ki izvira nad vasjo Klanec (pri Kozini, v Sloveniji) na nadmorski višini 412 m in teče po kraških tleh proti morju. Skozi stoletja je nastala čudovita kanjonska dolina med hribom Stena in Kraškim hribom (danes v Italiji). Čeprav je dolga le 12 kilometrov, je bila zaradi svojih zanimivosti v večjem delu leta 1996 razglašena za naravni rezervat.

Iz vasi Boljunec (italijanska občina Dolina) bomo šli peš do razgledne točke pri Comiciju, nato do cerkvice na Pečeh, nadaljevali do vasice Botač, od koder se bomo po drugi poti vrnili v Boljunec.

**KDAJ:** V nedeljo, 22. 10. 2023

**ODHOD:**
- ob 7:30 iz Košane (pri OŠ Košana)
- ob 7:40 z avtobusne postaje v Pivki
- ob 7:50 z avtobusne postaje v Prestranku
- ob 8:00 z avtobusne postaje pri OŠ A. Globočnika v Postojni

**POVRATEK:**
- predvidoma do 14.00 ure

**TEŽAVNOST:** Izlet je primeren za vse, ki zmorejo približno 3 do 4 ure hoje.

**POTREBNA OPREMA:** Nahrbtnik, planinski čevlji, topla in rezervna oblačila. Obvezno vzemite s seboj OSEBNI DOKUMENT.

**HRANA in PIJAČA:** Po lastni izbiri iz nahrbtnika (na primer 2 sendviča, 1 liter negazirane pijače, suho sadje, jabolka, čokolada).

**VODJA:** Erika Mahnič (051 245 601)

**CENA IZLETA:** 15 EUR

**PRIJAVE:** najkasneje do četrtka, 19. 10. 2023, do 10.00 ure vodji izleta na tel. številko 051245601 ali na elektronski naslov: erikamahnic@gmail.com.

V primeru slabega vremena bomo izlet odpovedali. O tem vas bomo obvestili najkasneje v petek, 20. 10. 2023.

