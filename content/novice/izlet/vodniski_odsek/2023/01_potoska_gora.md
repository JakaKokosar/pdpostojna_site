---
title: POTOŠKA GORA (1283m)
type: "post"
date: 2023-01-31
author: PD Postojna
slug: potoska_gora
tags: ['Novice', 'Izlet', 'Vodniški odsek', 'januar 2023', '2023']
---

Od gradu Turn v Preddvoru se najprej vzpnemo do senčnice Josipine Turnograjske, nato do Sv. Jakoba (961 m), razgledne vzpetine nad Preddvorom s cerkvico iz 15. stoletja in planinskim domom Iskra. Od tam se dvignemo še na Potoško goro (1283m), katere sam vrh ni razgleden, ker je gozdnat, a je v bližini urejena razgledna točka z lepim pogledom na Hudičev boršt in okoliške hribe. Potoška gora velja za zibelko jadralnega padalstva v Sloveniji. V kolikor bodo vremenske razmere dopuščale, nadaljujemo še do razglednega Javorovega vrha (1434 m).

**KDAJ?** Sobota, 4. 2. 2023

**ODHOD:** Postojna: 7:30 parkirišče pred Primorko (pred OŠ A.Globočnika), ob primernem številu udeležencev tudi iz Pivke 7:15 izpred Krpanovega doma.

**POVRATEK:** približno ob 15. uri

**TEŽAVNOST:** Izlet je primeren za vse, ki majo kondicije za 5 ure hoje po snegu.

**POTREBNA OPREMA:** Nahrbtnik, planinske palice, planinski čevlji z rebrastim podplatom, topla oblačila, kapa, rokavice, dereze (male, a čez cel čevelj – na primer Veriga Lesce). Nekaj derez se da izposoditi na društvu (povejte ob prijavi).

**HRANA in PIJAČA**: Iz nahrbtnika ali topli obrok v planinskem domu Iskra na Sv. Jakobu.

**CENA:** približno 20 EUR glede na število prijavljenih in način prevoza

**PRIJAVE:** najkasneje do četrtka, 2.2.2023, do 10:00 na telefonsko številko 041 743 363  (Valentina Posega) ali na mail valentina.posega@pdpostojna.si

**VODJA:** Marija Kuhar (tel. 041 663 117), pomočnica Valentina Posega

V primeru slabega vremena bomo izlet odpovedali in vas obvestili v petek.
