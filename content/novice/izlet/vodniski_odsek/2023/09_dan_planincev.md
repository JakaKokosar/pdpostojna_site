---
title: Dan Planincev
type: "post"
date: 2023-06-03
author: PD Postojna
slug: dan_planincev
tags: ['Novice', 'Izlet', 'Vodniški odsek', 'junij 2023', '2023']
---

PD Postojna vabi planince in ljubitelje narave na tradicionalni praznik DAN PLANINCEV, ki ga bomo letos obeležili z vseslovenskim srečanjem na Kalu pri Hrastniku.

**PROGRAM:** z avtobusom se bomo zapeljali do Hrastnika, kjer se začneta dve različni 2,5-urni poti do Planinskega doma na Kalu. Komur bi ta pot bila predolga, se lahko z avtobusom zapelje do naslednje točke (Narks), kjer je predviden 1,5-urni pohod ali pa se zapelje na končno parkirišče za avtobuse, od koder je 15 minut hoje do doma. Tekači imajo možnost udeležbe na cca 1-urnem gorskem teku čez Klobuk na Kal. Po vodenem izletu (vodnike priskrbi organizator) se zberemo na prireditvenem prostoru pri domu, kjer se bo dogajalo še marsikaj zanimivega (predstavitve, razstava, delavnice za otroke, plezalna stena, zbor praporščakov, …). Tu bo tudi na voljo hrana in pijača po ugodnih cenah. Sledila bo slovesnost ter planinska zabava s skupino Orleki. Najkasneje ob 15.30 se zberemo na avtobusu na parkirišču blizu planinskega doma.


Podroben program je objavljen na [spletni strani PZS](https://www.pzs.si/javno/barbara/dan%20dozivetij_ZGIBANKA_2023.pdf).

**ODHODI:** Prevoz organiziramo v sodelovanju z drugimi planinskimi društvi MDO PD Primorske. V Postojni nas avtobus pobere ob 7.00 uri na postaji nasproti Petrolove črpalke.

**POTREBNA OPREMA:** lahka planinska oprema, zaščita pred soncem, vetrom, dežjem, klopi.

**HRANA:** dovolj tekočine in prigrizki za med potjo ter po želji topli obrok in pijača na prireditvenem prostoru. 
CENA: 22€

**ZAHTEVNOST** Izleti niso zahtevni in so primerni za vse starostne skupine pohodnikov. Vabljene tudi družine z otroki.

**PRIJAVE:** Prijave pohodnikov sprejema Marija Kuhar do torka 6.6.2023 do 18. ure na e-naslov marija.kuhar.ku@gmail.com ali telefon 041 663 117. Pri prijavah preko elektronske pošte dopišite telefonsko številko, na katero boste tekom izleta dosegljivi. Kasnejše prijave so možne le, če bo prostor na avtobusu.

Prireditev bo v vsakem vremenu, saj bo za primer dežja zagotovljen velik šotor.
