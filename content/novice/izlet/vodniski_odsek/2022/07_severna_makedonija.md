---
title: Severna Makedonija - BALKANSKI SUSRETI 2022 - Negotino
type: "post"
date: 2022-05-08
author:  Valentina Posega
slug: severna_makedonija
tags: ['Novice', 'Izlet', 'Vodniški odsek', 'maj 2022', '2022']
---

Letos se bo srečanje planincev Balkana odvilo v Severni Makedoniji, v kraju Negotino. Tako bo veliko priložnosti za hojo in za druženje. 
Odhod: četrtek, 2.6.2022, v večernih urah -  prihod sreda, 8.6.2022, v popoldanskih urah
Okvirna cena: 420 do 500 EUR (odvisno od števila udeležencev)

**Program:**

**2.6., 3. 6. 2022 (1. dan, petek)**: Pivka - Postojna – Negotino (Severna Makedonija)
Odhod v četrtek, 2. 6. 2022, v poznih večernih urah iz Pivke in iz Postojne z avtobusom, nočna vožnja. Približno 1100 km. Nekaj postankov med potjo. Prihod v Negotino v petek, 3. 6. 2022, v popoldanskih urah, namestitev v hotelu in apartmajih samostanskega kompleksa blizu hotela. Registracija udeležencev srečanja. Večerja. 

**4. 6. 2022 (2. dan, sobota)**: planinska tura na Kozjak ali krožna tura iz Negotina v Timjanik
Zajtrk.
Skupina 1: Kozjak (1747 m) na planini Babuna, blizu mesta Prilep; začetek v vasi Pletvar (približno 1 ura vožnje iz Negotina), predviden čas hoje:  6 ur, povratek v Negotino.
Skupina 2: peš iz Negotina do kraja Timjanik, krožna tura (lahka), čez negotinsko polje z lepimi razgledi, tudi na nasade vinske trte, predviden čas hoje: 3-4 ure
Popoldansko kosilo. Prosto. Večerja in druženje.

**5. 6. 2022 (3. dan, nedelja**):  Negotino - Bitola
Zajtrk. Ogled kraja Negotino. Zaključek srečanja.
Odhod do Bitole. Namestitev. Ogled mesta.

**6. 6. 2022 (4. dan, ponedeljek)**:  Bitola – Pelister  - Bitola
Odhod do izhodišča za vzpon na Pelister (2601 m), predviden čas hoje 9 ur (»lažja« skupina bo imela krajšo pot). Povratek v Bitolo.

**7. 6., 8. 6. 2022 (5. dan, torek, 6. dan, sreda)**:  Bitola - Ohrid – Skopje – odhod proti domu
Vožnja do Ohrida. Ogled mesta in Ohridskega jezera. Če bo čas, ogled Skopja. Odhod proti domu, nočna vožnja. Nekaj postankov na poti, prihod domov v sredo, 8. 6. 2022, v popoldanskih urah.


Program bomo prilagajali glede na vremenske razmere in stopnjo izkušenosti udeležencev.
- Cena vključuje: prevoz, nočitve, delno hrano.
- S sabo imejte planinsko opremo (planinski čevlji, pohodne palice, topla oblačila), kremo za sončenje.
- Za pot v Severno Makedonijo potrebujete osebni dokument (osebna izkaznica ali potni list; bolje je imeti potni list, ker ga skenirajo, osebno izkaznico pa ročno vnašajo). Zaenkrat še zahtevajo PCT pogoj. Priskrbite si tudi zdravstveno kartico za tujino. Plačano morate imeti vsaj B članarino PZS.
- Okvirna cena izleta je **420 do 500 €**.
- Prijave sprejemamo  na elektronskem naslovu furlan.aleksander@siol.net in telefonski številki 040 572 990, Sandi.
- Prijava naj vsebuje: ime in priimek, naslov, rojstni datum, številko dokumenta, s katerim boste potovali in telefonsko številko. Poleg tega pa navedite še velikost majice, ki jo dobi vsak udeleženec srečanja (S, M, L, XL, XXL; navadno so to le moške majice).
- **Rok za prijavo je petek, 13.5.2022**. V primeru dovolj velikega števila prijav vas bomo obvestili o plačilu prijavnine.
- PD Postojna si pridržuje pravico do spremembe cene v primeru večje podražitve prevoza in do spremembe programa zaradi višje sile.



