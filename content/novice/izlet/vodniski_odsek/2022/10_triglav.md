---
title: Triglav
type: "post"
date: 2022-08-30
author: Marija Kuhar
slug: triglav
tags: ['Novice', 'Izlet', 'Vodniški odsek', 'avgust 2022', '2022']
---

Našo najvišjo goro seveda vsi poznamo, tako da opis ni potreben. Tokrat se bomo podali nanjo iz doline Krma. Prvi dan se povzpnemo do Kredarice, kjer prenočimo. Hoje bo cca 5.5 h. Drugi dan sledi vzpon čez Kredarico na vrh Triglava (1h) in sestop v dolino (6-7h).

**KDAJ:** V četrtek 8. 9. 2022 in petek 9. 9. 2022.

**ODHOD:** 8. 9. 2022 ob 10.30 iz Postojne (avtobusna postaja pred Primorko). Iz Pivke je lahko glede na zanimanje skupni prevoz z avtomobili ali ob dovolj prijavljenih kombi.

**POVRATEK:** 9. 9. 2022 v večernih urah.

**TEŽAVNOST:** Izlet je primeren za vse, ki so vajeni 6-8 ur hoje dnevno in uporabe samovarovalnega kompleta. Zaradi dolžine ture in razpoložljivosti vodnikov sprejmemo le udeležence s primerno kondicijsko pripravljenostjo. Prednost imajo redni udeleženci izletov PD Postojna. Število mest je omejeno.

**POTREBNA OPREMA:** Nahrbtnik, planinski čevlji z dobrim profilom za visokogorje, topla oblačila za na vrh, rezervna majica, šal, kapa, rokavice za jeklenice (po želji), pelerina, sončna očala, zaščitna krema proti soncu, pohodne palice, osebna kozmetika in pripomočki za spanje (rjuha – kdor nima svoje rjuhe, doplača 5€). Kdor ima lastno opremo, še čelado, plezalni pas in samovarovalni komplet. Če te opreme nimate, si jo lahko izposodite na društvu, kar obvezno navedite ob prijavi.

Prevoz bo s kombiji.

**HRANA in PIJAČA:** prigrizki za po poti. Večerja prvi dan in zajtrk ter kosilo drugi dan so možni v koči.

**VODJA:** Marija Kuhar (041 663 117

**CENA IZLETA:** 45 - 55 EUR, odvisno od števila udeležencev. Cena vključuje prevoz in prenočevanje v koči. Doplačilo 5€, če nimate svoje rjuhe.

**PRIJAVE:** najkasneje do sobote, 3. 9. 2022 zvečer na elektronski naslov: marija.kuhar.ku@gmail.com ali na telefon 041 663 117.

V primeru slabega vremena bo izlet odpovedan, o čemer vas bomo obvestili.