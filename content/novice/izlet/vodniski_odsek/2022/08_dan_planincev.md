---
title: DAN PLANINCEV
type: "post"
date: 2022-05-31
author: Marija Kuhar
slug: dan_planincev
tags: ['Novice', 'Izlet', 'Vodniški odsek', 'maj 2022', '2022']
---

Vabimo planince in ljubitelje narave na tradicionalni praznik DAN PLANINCEV in DAN KAMNIŠKIH PLANIN, ki ga bomo letos obeležili v KAMNIŠKI BISTRICI.

**PROGRAM:** z avtobusom se bomo zapeljali do doma v Kamniški Bistrici. Spotoma bomo glede na želje odložili tiste, ki se odpravijo na izlete z izhodiščem za Veliko planino, slap Orglice ali katero Koželjevo pot. Po vodenem izletu (vodnike priskrbi organizator) se zberemo na prireditvenem prostoru – piknik prostor Pri Jurju, kjer se bo dogajalo še marsikaj zanimivega (predstavitve, delavnice za otroke, plezalna stena, zbor praporščakov, …). Tu bo tudi na voljo hrana in pijača po ugodnih cenah. Sledila bo slovesnost ter planinska zabava. Najkasneje ob 16.00 se zberemo na avtobusu na obračališču pred planinskim domom.

Podroben program je objavljen na spletni strani PZS: [dan-slovenskih-planincev-2022-zgibanka.pdf (pzs.si)](https://www.pzs.si/javno/javno/dan-slovenskih-planincev-2022-zgibanka.pdf).


**ODHODI:** Prevoz organiziramo v sodelovanju z drugimi planinskimi društvi MDO PD Primorske. V Postojni nas avtobus pobere ob 7.00 uri na postaji nasproti Petrolove črpalke.

**POTREBNA OPREMA:** lahka planinska oprema, zaščita pred soncem, vetrom, dežjem, klopom.

**HRANA:** dovolj tekočine in prigrizki za med potjo ter po želji topli obrok in pijača na prireditvenem prostoru. 

**CENA:** 16€

**ZAHTEVNOST:** Izleti niso zahtevni in so primerni za vse starostne skupine pohodnikov. Vabljene tudi družine z otroki in mladinci.

**PRIJAVE:** Prijave pohodnikov sprejema Marija Kuhar do torka 7.6.2022 do 12. ure na e-naslov marija.kuhar.ku@gmail.com ali telefon 041 663 117. Po možnosti povejte tudi, katerega izleta se boste udeležili. Pri prijavah preko elektronske pošte dopišite telefonsko številko, na katero boste tekom izleta dosegljivi. Kasnejše prijave so možne le, če bo prostor na avtobusu.

Prireditev bo v vsakem vremenu, saj bo za primer dežja zagotovljen velik šotor.
