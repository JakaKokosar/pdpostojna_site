---
title: Izlet na Krk
type: "post"
date: 2022-03-14
author: Valentina Posega
slug: izlet_na_krk
tags: ['Novice', 'Izlet', 'Vodniški odsek', 'marc 2022', '2022']
---
... v organizaciji s Planinsko skupino Bazovica z Reke.

**KDAJ:**   v nedeljo, 20. 3. 2022

**ODHOD:**
- ob 6:30 z avtobusne postaje pri OŠ A. Globočnika v Postojni (PTC Primorka) 
- ob 6:40 z avtobusne postaje v Pivki (pri Krpanovem domu)

**POVRATEK:**   v poznih popoldanskih urah

**TEŽAVNOST:**  krožna tura po gozdnih poteh in stezah zahodnega zaledja mesta Krka. V turo je vključen spust do zaliva Sveti Juraj in krajši oddih ob morju. Vzpona in spusta je za približno 350 višinskih metrov, brez strmih odsekov. Delno se tura prekriva s traso 'Camino Krk'. Skupne hoje je približno 4 ure.
V primeru interesa bo organizirana tudi skupina B, ki se bo sprehodila skozi gozdove borovcev na polotoku Prniba. Hoje za skupino B je nekaj več kot 2 uri.

**OPREMA:** nahrbtnik, lahki planinski čevlji, pohodne palice, rezervna oblačila (glede na vreme)

**HRANA, PIJAČA:**  Po lastni izbiri iz nahrbtnika (voda, sendvič, prigrizki); če bo dovolj interesa, bo po opravljenih pohodih organizirano kosilo v eni izmed restavracij na Krku.

**VODJA:**  Valentina Posega (041 743 363)

**CENA IZLETA:**    20 – 25 eur (ni še povsem določena zaradi prevoza in kosila)

**PRIJAVE:**    najkasneje do četrtka, 17. 3. 2022, (do občnega zbora, ki ga imamo ob 19.00 v SGLŠ Postojna) na zgornjo tel.številko ali na elektronski naslov: valentina.posega@pdpostojna.si; ob prijavi povejte, ali bi jedli kosilo.

**Ne pozabite na OSEBNI DOKUMENT in potrdilo PCT.**

Izleta se lahko udeleži le zdrava oseba, ki izpolnjuje pogoj PCT in:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih simptomov/znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2. Če se je z navedenimi simptomi srečal član ali članica vašega gospodinjstva prosimo ostanite doma.

