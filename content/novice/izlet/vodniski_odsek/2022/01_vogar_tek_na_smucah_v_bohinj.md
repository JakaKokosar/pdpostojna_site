---
title: na Vogar ali tek na smučeh v Bohinj
type: "post"
date: 2022-02-03
author: Marija Kuhar
slug: vogar_tek_na_smucah_v_bohinj
tags: ['Novice', 'Izlet', 'Vodniški odsek', 'februar 2022', '2022']
---


Vogar (1054 m nadmorske višine) je najbolj vzhodni vrh grebena nad severno obalo Bohinjskega jezera. Priljubljen je zaradi čudovitih razgledov na jezero in hribe, ki jezero obdajajo.
Bohinjska dolina razveseljuje ljubitelje teka na smučeh s številnimi tekaškimi progami.

Na izlet gremo v dveh skupinah. Pohodniki se povzpnemo na Vogar in do razgledne točke, zatem pa še skozi korita Mostnice, kjer se pri zimskih temperaturah izmenjavajo voda, sneg in ledeni slapovi. Drugo skupino bo vodnik popeljal po tekaških progah.

**KDAJ:** V torek, 8. 2. 2022

**ODHOD:** ob 07.00 iz Postojne (avtobusna postaja pred Primorko). Iz Pivke je lahko glede na zanimanje skupni prevoz z avtomobili ali ob dovolj prijavljenih avtobus.

**POVRATEK:** med 17.00 in 18.00 uro.

**TEŽAVNOST:** Izlet za pohodnike je primeren za vse, ki so vajeni hoje po snegu in uporabe derez (derezic). Potrebna je kondicija za 4 ure hoje.

**POTREBNA OPREMA:** Nahrbtnik, nepremočljivi planinski čevlji oz. tekaška oprema, dereze (za pohodnike), topla oblačila, rezervna majica, bunda, šal, kapa, rokavice, sončna očala, zaščitna krema proti soncu, pohodne palice, zaščitna maska, PCT potrdilo. Prevoz bo z avtobusom.

**HRANA in PIJAČA:** topel čaj, obrok(i) iz nahrbtnika ali topli obrok v Kosijevem domu na Vogarju. Za tekače je v dolini na razpolago dovolj lokalov s toplo hrano ali pa si priskrbite obroke iz nahrbtnika.

**VODJA:** za pohodnike: Marija Kuhar (041 663 117), za tekače na smučeh: Rajko Česnik (041 777 870). 

**CENA IZLETA:** 15 – 20 EUR, odvisno od števila udeležencev.

**PRIJAVE:** najkasneje do nedelje, 5. 2. 2022, do 10. ure na elektronski naslov: marija.kuhar.ku@gmail.com ali na telefon 041 663 117.

Ob prijavi obvezno navedite:
-	Boste hodili ali tekli
-	Tekači navedite, če imate opremo. V kolikor je nimate, vam jo bomo mi priskrbeli.
-	Pohodniki navedite, če imate dereze. Nekaj se jih bo dalo izposoditi.

V primeru slabega vremena bo izlet odpovedan, o čemer vas bomo obvestili.
Izleta se lahko udeleži le zdrava oseba, ki izpolnjuje pogoj PCT, za otroke veljajo enaki pogoji kot za šolo, in:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih simptomov/znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2.

Če se je z navedenimi simptomi srečal član ali članica vašega gospodinjstva prosimo ostanite doma.


