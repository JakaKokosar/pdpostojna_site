---
title: PLANINSKI DAN ŽENA
type: "post"
date: 2022-03-06
author: Nika Čuk
slug: planinski_dan_zena
tags: ['Novice', 'Izlet', 'Vodniški odsek', 'marc 2022', '2022']
---

Planinke bomo tokratni Planinski dan žena preživele ob v vsakem letnem času zanimivem Cerkniškem jezeru. Odpravile se bomo po poti Drvošec, ki poteka od Centra za obiskovalce Cerkniško jezero (kjer bomo tudi pustili avte), mimo požiralnikov Rešeto in se konča dobrih 500 metrov pred mostom pred vasjo Otok. Pot poteka po cesti ob Cerkniškem jezeru in skozi gozd, popestrijo jo številne informacijske ali didaktične točke ter razgledi z opazovalnic Kuharca, Klenji vrh in kar z 10-metrskega stolpa Otočec, ki ponuja lep razgled na jezero in njegovo okolico.

Ob koncu izleta si bomo v Centru za obiskovalce Cerkniško jezero ogledale gostujočo pustno razstavo. 

**KDAJ?** V soboto, 12.3. 2022

**KJE?** Parkirišče Dolnje Jezero, poleg Centra za obiskovalce Cerkniško jezero, ob 8.30 uri (lasten prevoz).

**TRAJANJE:** povratek približno med 12. in 13. uro.

**TEŽAVNOST:** Izlet je primeren za vse planinke. Pot v obe smeri je dolga približno 8,5 km, z vsemi postanki bomo potrebovale približno 3,5 h. Vabljene tudi mamice z vozički (zanje pot po gozdu sicer ni primerna, vendar se lahko sprehodijo do večine informacijskih in didaktičnih točk ter 10-metrskega stolpa Otočec). Sama pot ni zahtevna in poteka večinoma po ravnem, mogoče jo je tudi skrajšati. 

**POTREBNA OPREMA:** Nahrbtnik, nepremočljivi planinski čevlji, topla oblačila, rezervna majica, bunda, šal, kapa, rokavice, sončna očala, pohodne palice, zaščitna maska. 

**HRANA IN PIJAČA:** topel čaj, obroki iz nahrbtnika

**VODJA IZLETA:** Nika Čuk (040 173 239)

**CENA IZLETA:** 2 EUR (vstopnica za ogled razstave)

**PRIJAVE:** najkasneje do petka, 11. 3. 2022 do 12. ure na elektronski naslov nikacuk1995@gmail.com.

V primeru slabega vremena bo izlet odpovedan, o čemer vas bomo obvestili.

Izleta se lahko udeleži le zdrava oseba, ki izpolnjuje pogoj PCT, za otroke veljajo enaki pogoji kot za šolo, in:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih simptomov/znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2.
Če se je z navedenimi simptomi srečal član ali članica vašega gospodinjstva prosimo ostanite doma.

