---
title: PLANINSKI DAN MUČENIKOV
type: "post"
date: 2022-03-08
author: Martin Mahnič
slug: planinski_dan_mucevnikov
tags: ['Novice', 'Izlet', 'Vodniški odsek', 'marc 2022', '2022']
---

Na ta prav posebni dan v letu bi vas Mučenike radi popeljali na prav poseben kraj, kjer » JZERU J, JZERA NEJ «, to je seveda prelepo Cerkniško jezero. Začeli bomo pri Centru za obiskovalce Cerkniško jezero (kjer bomo tudi pustili avte). Hodili bomo po poti Drvošec, ki poteka po cesti ob Cerkniškem jezeru, delno tudi skozi gozd. Med potjo se bomo ustavili ob informacijskih tablah in didaktičnih točkah. Razgledovali se bomo z opazovalnic Kuharca, Klenji vrh in z 10-metrskega stolpa Otočec, ki odpira pogled na jezero in njegovo okolico. Pot nas bo vodila mimo požiralnikov Rešeto in se konča dobrih 500 metrov pred mostom pred vasjo Otok. Ob koncu izleta si bomo v Centru za obiskovalce Cerkniško jezero ogledali gostujočo pustno razstavo. 

**KDAJ?** V soboto, 12. 3. 2022

**KJE?** Parkirišče Dolnje Jezero, poleg Centra za obiskovalce Cerkniško jezero, ob 8.30 uri (lasten prevoz).

**TRAJANJE:** povratek približno med 12. in 13. uro.

**TEŽAVNOST:** Izlet je primeren za vse fante in može ne glede na starost. Pot v obe smeri je dolga približno 8,5 km, z vsemi postanki bomo potrebovali približno 3,5 h. Sama pot ni zahtevna in poteka večinoma po ravnem, mogoče jo je tudi skrajšati. 

**POTREBNA OPREMA:** Nahrbtnik, nepremočljivi planinski čevlji, topla oblačila, rezervna majica, bunda, šal, kapa, rokavice, sončna očala, pohodne palice. 

**HRANA IN PIJAČA:** topel čaj, obroki iz nahrbtnika

**VODJA IZLETA:** Martin Mahnič ( 041-532-207)

**CENA IZLETA:** 2 EUR (vstopnica za ogled razstave)

**PRIJAVE:** najkasneje do petka, 11. 3. 2022 do 12. ure na elektronski naslov: mahnic.martin@gmail.com.

V primeru slabega vremena bo izlet odpovedan, o čemer vas bomo obvestili.
Izleta se lahko udeleži le zdrava oseba:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih simptomov/znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2.
Če se je z navedenimi simptomi srečal član ali članica vašega gospodinjstva, prosimo ostanite doma.
