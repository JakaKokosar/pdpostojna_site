---
title: Vis
type: "post"
date: 2020-02-22
author: Marija Kuhar
slug: vis
tags: ['Novice', 'Izlet', 'Vodniški odsek', 'februar 2020', '2020']
---

Vis (italijansko: Lissa, latinsko: Issa) je srednjedalmatinski otok v Srednjem Jadranu. Leži precej stran od celinske obale, približno 20 km zahodno od Hvara. S površino 89,72 km² je deveti največji hrvaški otok in peti največji med otoki Dalmacije. S celino ga povezuje trajekt na liniji Split - Vis. Otok je znan po neokrjeni naravi in milem podnebju. Na kraških poljih (Dračevo polje, Plisko polje, Zlo polje) uspeva vinska trta. Vis je že stoletja znan po odličnem vinu (Mali plavac, Vugava), po zelo aromatičnem in izredno kvalitetnem oljčnem olju ter po bio limonah (možnost nakupa domačih lokalnih proizvodov, za kar bomo kontaktirali domačine).

Najvišji vrh na otoku je Hum (587 mnm), na katerega vodijo dobro urejene planinske poti.
Otok bomo prekrižarili z avtobusom, peš po planinskih poteh in, če bo vreme dopuščalo, z ladjico.

**DATUM:** 24.09. - 27.09.2020 (4 dni)

**ODHOD:** Postojna: v zgodnjih jutranjih urah s parkirišča pred Primorko (pred OŠ Antona Globočnika). Glede na prijave pobiramo potnike v Pivki in po dogovoru naprej tudi na poti do Jelšan. Točne ure odhoda prejmete pred odhodom.

**POVRATEK:** 27.09. v nočnih urah.

**TEŽAVNOST:** Izlet je primeren za vse, ki imajo kondicije za 4-6 ure hoje dnevno.

**OPIS POTI:**

**1.dan:** startamo v noči iz srede na četrtek 23. / 24. september 2020. Mejo bomo prestopili v
Jelšanah. Nato se peljemo po AC Rijeka – Split. Predvideni so primerno dolgi postanki na
počivališčih ob AC. V Split prispemo med 8. in 9. uro zjutraj. V Splitu je predviden prosti čas za
jutranjo kavico, obisk splitske tržnice, sprehod do Dioklecijanove palače. Ob 10.15 se
ponovno zberemo ob avtobusu in se skupinsko vkrcamo na trajekt. Trajekt izpluje iz Splitske
luke proti Visu ob 11:00 uri. Pluli bomo mimo otoka Brač in Šolta - skozi tako imenovana
Splitska vrata - do Visa. Sledi vožnja z avtobusom do Komiže, sprejem in namestitev v hotelu
Biševo. Popoldanski počitek, kopanje, večerja, sprehod po mestu ali po želji krajši treking po
okolici.

**2.in 3.dan:** Daljši pohodi po otoku z obiskom najvišjega vrha Visa (Hum). V prostem času je z
lokalnim turističnim vodnikom možen ogled otoka, nekaterih njegovih znamenitosti, pozicije
letališča iz II.svet.vojne, Titove špilje in še česa.

**4.dan:** Krajši pohod ali prosto za ½ dnevni izlet s turistično ladjico na otok Biševo, kjer si
boste z lokalnim turističnim vodnikom ogledali Modro špiljo (doplačilo vstopnine v Modro
špiljo je približno 10 € / osebo) in popoldanski trajekt do Splita.

Program bo sproti prilagojen vremenskim pogojem s poudarkom na trekingih po otoku. V prostem
času mate možnost najema kolesa, avtomobila ali taxi-čolna, pri čemer je najem prevoznih
sredstev na lastno odgovornost.

**POTREBNA OPREMA:** Osebni dokument, nahrbtnik, planinske palice po želji, lahki planinski
čevlji, več plasti oblačil, ki jih lahko po potrebi slečete, rezervna oblačila za preoblačenje, topla oblačila za
zvečer ali slabo vreme, zaščita proti soncu (kreme, sončna očala, pokrivalo za glavo), kopalke, brisača,
pribor za osebno toaleto, zdravila (ki jih redno jemljete) in ostalo, kar rabimo na 4-dnevnem potovanju.

**PRENOČEVANJE:** v hotelu

**HRANA in PIJAČA:** polpenzion (začnemo z večerjo, zadnji dan končamo z zajtrkom), ostalo
po lastni izbiri (sendviči za prvi dan, čokolada, sadje, oreščki, rozine in drugo za vmesne obroke).
Pri prijavi navedite prehrambene posebnosti (vegetarijanci, diete).
Prosimo, da nas ob prijavi informirate o morebitnih zdravstvenih težavah, ki bi lahko
vplivale na težave pri hoji in bivanju.

Obvezno si je treba urediti dodatno zdravstveno zavarovanje za tujino (ZZZS) in članarino PZS, ki
zagotavlja nezgodno reševanje (tudi) v tujih gorah. Lahko uredimo skupinsko zdravstveno
zavarovanje, ki po osebi znaša približno 7 EUR (glede na število oseb), kar nam navedite ob
prijavi. Sicer si zdravstveno zavarovanje lahko uredite sami.

**Za prestop meje in registracijo v hotelu je obvezna osebna izkaznica ali potni list.**

**CENA:** 200 €. V ceno izleta je vštet prevoz (avtobus in trajekt), hotelska namestitev (polpenzion
3x + turistična taksa) ter poldnevni izlet s turistično ladjico.

Obvezna je akontacija 100€ na **TRR SI56 6100 0001 7886 565** do **15.03.2020** oziroma ob prijavi.

V kolikor na pot ne morete, si lahko sami poiščete zamenjavo. V tem primeru vam vrnemo akontacijo v celoti. Če bo dovolj povpraševanja (poln avtobus), jo vrnemo v vsakem primeru. Razliko do polne cene poravnate (lahko v več obrokih) najkasneje 5 dni pred odhodom. Pri nakazilu na TRR v namen vpišite ime in priimek ter “VIS”.

**DOPLAČILO:**

- ogled Modre špilje, če bodo ugodni vremenski pogoji (cca 10 € / osebo).
- enoposteljna soba (če bo zanimanje, preverimo ceno).
- zdravstveno zavarovanje (7 €), v kolikor bomo urejali skupinsko zavarovanje.

**PRIJAVE:** najkasneje do 20.3.2020 oziroma do zasedbe mest na avtobusu na telefon 041
663 117 (Marija Kuhar) ali po elektronski pošti marija.kuhar.ku@gmail.com.

**VODJA (in informacije):** Marija Kuhar (tel. 041 663 117), Luka Kaluža (tel. 041 287 046) in
lokalni turistični vodniki.
