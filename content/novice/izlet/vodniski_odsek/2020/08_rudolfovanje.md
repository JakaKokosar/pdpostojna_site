---
title: RUDOLFOVANJE
type: "post"
date: 2020-06-26
author: Valentina Posega
slug: rudolfovanje
tags: ['Novice', 'Izlet', 'Vodniški odsek', 'junij 2020', '2020']
---

<s>
Pohodniško društvo Novo mesto organizira že peto Rudolfovanje v okviru praznovanja občinskega praznika Mestne občine Novo mesto:

**pohodniško – kolesarsko – kulturno prireditev za obuditev in oživitev Rudolfove poti, skoraj 40 km dolge pohodniške in kolesarske poti po mejah bivšega mestnega pomerija Rudolfswertha (staro ime za Novo mesto), kakor ga je določil Rudolf IV. Habsburški z ustanovno listino leta 1365.**


PD Novo mesto organizira naslednje 4 dogodke s skupnim zaključkom ob 16. uri  v Konjeniškem šolskem športnem centru v Češči vasi (glej zgibanko Rudolfovanje 2019):

-	pohod po celotni trasi Rudolfove poti (izhodišče Konjeniški šolski športni center v Češči vasi, začetek pohoda ob 6. uri, okrepčilo med potjo, prevoz za morebitne izčrpane),
-	osrednji pohod (ob 10. uri prevoz z avtobusi izpred Konjeniškega šolskega športnega centra Češča vas do pokritega vkopa v Karteljevem), 14 km hoje z vmesnimi postanki,
-	treking kolesarjenje po celotni trasi Rudolfove poti (izhodišče Konjeniški šolski športni center v Češči vasi, začetek kolesarjenja ob 11. uri, prevoz za morebitne izčrpane); težavnost: V1, S1, dva krajša odseka V2, S2.
-	pohod za najmlajše, najstarejše ali tiste z manj fizične pripravljenosti, začetek izpred Rotovža (Glavni trg v Novem mestu) ob 14. uri, približno 7 km hoje.


“Postojnski” planinci se bomo udeležili osrednjega pohoda od Karteljevega do Češče vasi (14 km hoje).

V Konjeniškem centru  Češča vas bo zaključek aktivnega druženja. Vsak udeleženec pohoda ali kolesarjenja dobi brezplačen topel obrok in napitek. 

**KDAJ:**  		V soboto, 04. 07. 2020

**ODHOD:**		Ob 8:00 z avtobusne postaje v Pivki; ob 8:15 iz Postojne (PTC Primorka) 

**POVRATEK:**		predvidoma pod večer na zborna mesta (približno ob 19.00 uri)

**TEŽAVNOST:**  	Izlet je primeren za vse, ki so vajeni hoje (14 km, 5-6 ur)

**OPREMA:**  	Nahrbtnik, planinski čevlji, pohodne palice, topla oblačila ali kolo in ustrezna kolesarska tehnična in osebna oprema

**HRANA in PIJAČA:**  Po lastni izbiri iz nahrbtnika (voda, sendvič, jabolka, rozine).

**VODJA:**  		Valentina Posega (041743363)

**CENA IZLETA:**  	18 - 20 eur (odvisno od prevoza in števila udeležencev)

**PRIJAVE:**  	najkasneje do četrtka, 2. 07. 2020, do 12.00 ure na obe zgornji tel.številki ali na elektronska naslova: pohodniki -  valentina.posega@pdpostojna.si.

Rudolfovanje 2020 bo v vsakem vremenu. Aktivnosti bodo prilagojene udeležencem in vremenskim razmeram.
</s>