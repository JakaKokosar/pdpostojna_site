---
title: VIPAVA - PODKRAJ - JAVORNIK
type: "post"
date: 2019-10-23
author: PD Postojna
slug: vipava__podkraj_javornik
tags: ['Novice', 'Izlet', 'Sosedje vabijo', 'oktober 2019', '2019']
---

Pozdravljeni,

Planinsko društvo Javornik Črni Vrh skupaj s Planinskim društvom Križna Gora iz Podkraja organizira v četrtek, 31.oktobra 2019 že tradicionalni pohod ob zaključku poletne pohodniške sezone iz Gradišča nad Vipavo preko Nanosa in Podkraja do Pirnatove koče na Javorniku.
Letošnji pohod spada tudi v vseslovensko akcijo Slovenija planinari.
<!--more--> 
Zbirni mesti za vse pohodnike sta v Črnem Vrhu in Podkraju ob 7.00 uri zjutraj. Od tu sledi prevoz do Gradišča nad Vipavo. Zato vse pohodnike naprošamo za predhodne prijave zaradi lažje organizacije prevoza.
Pohod poteka po lahkih planinskih poteh, najprej dobre 4 ure do Podkraja, kjer bo daljši počitek in malica. Nato sledi še 2 uri hoje do Pirnatove koče na Javorniku, kjer vse pohodnike čaka topla malica.
Z Javornika sledi potem še povratek v dolino (do Črnega Vrha 1 ura lahke hoje). Po potrebi bo organiziran tudi povratek.
Potrebna je dobra planinska obutev, vremenu primerna oblačila, nekaj hrane in pijače, pohodne palice in tudi svetilka za povratek v dolino. Dnevi so vse krajši in velja že zimski čas.
Mlajši ali manj pripravljeni pohodniki se lahko pridružijo v Podkraju.

Prijave zbirajo: Igor Bonča (Črni Vrh) - 051 440 504 in Dušan Plesničar (Podkraj) - 041 724 865, ter PD Javornik ( pdjavornikcrnivrhnadidrijo@pzs.si in marko.rupnik2@siol.net )

Lep planinski pozdrav!
