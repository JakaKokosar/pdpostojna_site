---
title: PD Podnanos vabi na pohod
type: "post"
date: 2019-02-23
author: PD Postojna
slug: pd_podnanos_vabi_na_pohod
tags: ['Novice', 'Izlet', 'Sosedje vabijo', 'februar 2019', '2019']
---

PD Podnanos organizira v nedeljo, 03.03.2019 svoj že 36. tradicionalni pohod na Nanos - Po Vojkovih poteh.
Začetek pohoda je  izpred OŠ v Podnanosu, ura ni določena, ker pohodniki startajo sami časovno poljubno kot pač prispejo v Podnanos. <!--more--> 
Pot  pelje iz Podnanosa čez potok Močilnik, nato pa  skozi vas Podbreg čez Tabor in se vzpenja na planoto Zatrep.
Od tu se steza strmo dvigne v pobočje Nanosa. Na vrh pridemo pri kapelici, takrat smo »na Konju« na višini 920 m. Če je lepo vreme, je od tu lep razgled po zgornji Vipavski dolini, Krasu ter do morja in naprej v Furlansko nižino.

Od kapelice se steza spušča do kmetije »pri Strgarjevih«. 
Od Strgarjevih gremo delno po gozdni cesti, delno pa po stezi do koče Nanos,  kjer je konec pohoda. Tu se pohodniki lahko okrepčajo in potrdijo vzpon. Sledi še spust v dolino. 

Sam pohod traja okrog tri ure in je primeren za vse kategorije pohodnikov, potrebna je le ustrezna pohodniška oprema glede na vremenske razmere.
Udeležba na pohodu je na lastno odgovornost.

Startnine ni, pijača in jedača pa bo na razpolago po simbolični ceni.

Dodatne informacije glede pohoda lahko dobite pri vodji pohoda Sandiju Nabergoju (tel.: 041 961 598 v večernih urah) in pri tajnici društva Irmi Božič (tel. 040 154 260) ali pa na mail naslovu: info@pd-podnanos.si. 


Lepo vabljeni v čim večjem številu na Nanos!

PD Podnanos
