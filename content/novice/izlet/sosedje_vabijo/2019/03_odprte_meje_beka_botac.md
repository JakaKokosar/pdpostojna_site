---
title: PD Slavnik vabi na pohod
type: "post"
date: 2019-03-19
author: PD Postojna
slug: odprte_meje_beka_botac
tags: ['Novice', 'Izlet', 'Sosedje vabijo', 'marec 2019', '2019']
---


Vabljeni v nedeljo 24. marca na pohod Odprte meje po Poti Prijateljstva Beka-Botač. PD Slavnik organiziramo pohod z ogledom dela doline Glinščice, kjer bo viadukt 2. tira in so že trasirane dostopne ceste (50 m širine) in kjer bo celo betonarna. <!--more--> 
Kdor si želi videti ta predel še pred temi gradbenimi posegi vabim, da se nam pridruži na voden izlet z odhodom ob 8,30 h pred karavlo na Beki. Parkirišče bo urejeno pred vasjo. Iz Beke se bomo ob ostankih partizanske bolnice (dostopna cesta je označena prav ob njej) spustili v Glinščico in si ogledali kraj, kjer je planiran viadukt. Po desni strani Glinščice bomo sestopili v Botač in se bomo ob 11 h srečali s pohodniki iz Boljunca (kratek program). Po Poti prijateljstva se bomo vrnili na Beko, kjer bo v središču vasi postrežba in zabava z ansamblom.

Na pohod so vabljeni tudi pohodniki z neporavnano članarino PZS, ki bodo zavarovani, le na startu se bodo morali vpisati v seznam. Potrebna je dobra planinska obutev in oblačila primerna letnemu času. V nahrbtnik nekaj tekočine in zaščita proti vetru, dežju, soncu ter proti klopom, ki se že prebujajo.

Za informacije se oglasite vsak četrtek od 18-19 h v planinski pisarni in na gsm 031 585 195 (Vojko). 

Vabljeni!