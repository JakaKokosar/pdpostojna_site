---
title: Zimovanje
type: "post"
date: 2024-01-27
author: PD Postojna
slug: zimovanje
tags: ['Novice', 'Izlet', 'Mladinski odsek', 'januar 2024', '2024']
---

**Draga mlada planinka, mladi planinec.**

Za izlet v gore so primerni vsi letni časi. Zima je še prav posebno čarobna, saj nas že pogled na zasnežene vrhove navdaja z občudovanjem in spoštovanjem. Pozimi pa nas v gorah čakajo številne skrite pasti, ki se jim z dobrim znanjem in izkušnjami lahko izognemo. Tudi letos naše društvo organizira zimovanje. Vreme nam je naklonjeno in na Sviščakih nas čaka veliko snega. 
Od blizu se bomo spoznali z zimsko tehniko gibanja v gorah, z uporabo zimske planinske opreme, izdelavo iglujev in drugimi izzivi, ki nam jih prinašajo zasneženi hribi. Seveda pa ne bo manjkalo tudi zabave in še za kakšen prijeten izlet se bo našel čas.

Zimovanje bo potekalo od petka, 9.2., do nedelje, 11.2.2024, na Sviščakih in je namenjeno otrokom od 4. do 9. razreda osnovne šole. 

Dobimo se v petek, 9.2.2024, ob 16.00 uri v Postojni na parkirišču  pred Primorko, ob 16.30 v Pivki na avtobusni postaji pred Krpanovim domom. Zimovanje bomo zaključili v nedeljo v popoldanskih urah.

Če imate kakšno vprašanje, me prosim kontaktirajte na: fatur.nina@gmail.com ali telefonsko številko 051-260-803.

Cena zimovanja je 70€  (prevoz, nastanitev, polni penzion, izposoja opreme za vse dni zimovanja). Vsi tisti, ki so v tem šolskem letu sodelovali na tekmovanju Mladina in gore, imajo 50 % popusta.  Izpolnjene prijavnice pošljite na elektronski naslov fatur.nina@gmail.com ali pa na SMS na 051-260-803

Plačilo je mogoče z nakazilom na TRR društva (transakcijski račun: IBAN SI56 6100 0001 7886 565). Pri namenu plačila navedite ime in priimek otroka ter namen plačila. PRIJAVE zbiramo do torka, 6.2.2024. Do takrat je potrebno poravnati tudi ceno zimovanja.


[PRIJAVNICA](/documents/prijavnice/MOPD_zimovanje_prijavnica_2024.pdf)

**ŠTEVILO MEST JE OMEJENO!**
