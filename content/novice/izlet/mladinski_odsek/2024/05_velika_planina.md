---
title: VELIKA PLANINA
type: "post"
date: 2024-04-07
author: PD Postojna
slug: velika_planina
tags: ['Novice', 'Izlet', 'Mladinski odsek', 'april 2024', '2024']
---

S prihodom pomladi in lepšega vremena se je za nas planince odprla sezona obiskovanja visokogorja. Ravno pravšnja za otvoritev je Velika planina. Velika planina je z najvišjim vrhom Gradiščem s 1666 metri nadmorske višine eno izmed redkih še delujočih visokogorskih planinskih naselij v Evropi. Zato se bomo v soboto, 13.4.2024, povzpeli na vrh ter se sprehodili med pastirskimi kočami. »Pravljico« pa ne bodo pričarale le te, vendar tudi žafrani, ki to idilično pokrajino na pomlad obarvajo vijolično. Zato ste na izlet vabljeni vsi, tako otroci (od 2. razreda dalje) in odrasli, ki bi radi osvojili nov vrh oz. vsi tisti, ki bi se ponovno radi sprehodili po tej magični planini. Starši lahko otroke pripeljete na zborno mesto in jih po končanem izletu pridete iskat, lahko pa se nam pridružite. 


**KDAJ:**   v soboto, 13. aprila 2024

**ZBORNO MESTO:**
- 07.00 na parkirišču pred Krpanovim domom (Pivka)
- 07.20 na parkirišču pred PTC Primorka (Postojna)

**ZAKLJUČEK:**  prihod okrog 16.00 ure

**TEŽAVNOST:**  čas hoje je približno 4-5 ur, zato je primeren za otroke od 2. razreda dalje in odrasle

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:**  voda ali nesladkan čaj, sendvič ali dva, suho sadje ali drugi zdravi prigrizki

**CENA:**
- otroci - 15 € 
- odrasli - 18 €

**VODJA:**  Hana Čuk

**PRIJAVE:**    najkasneje do srede, 10.4.2024, do 18.00 ure Hani na mail: hanacuk1999@gmail.com (030-695-796); število mest je omejeno!

V primeru slabega vremena bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do petka, 12.4.2024.
