---
title: Dvodnevni izlet na Zelenico
type: "post"
date: 2019-09-25
author: Jernej Žnidaršič
slug: dvodnevni_izlet_na_zelenico
tags: ['Novice', 'Izlet', 'Mladinski odsek', 'september 2019', '2019']
---

Letošnji dvodnevni jesenski izlet bomo imeli v čudovitem kotičku Karavank. Dom na Zelenici je planinska postojanka, ki stoji na Zeleniškem sedlu med obmejnim grebenom na Možeh na severu in ostenjem Begunjščice na jugu. Območje Zelenice je znano zimskošportno središče, poleg tega pa je Dom na Zelenici tudi Gorniški učni center. Dvodnevni izlet je namenjen tako mlajšim kot tudi starejšim planinkam in planincem. Naše izhodišče bo mejni prelaz Ljubelj, od koder se bomo povzpeli do Doma na Zelenici. Od tu se bodo odrasli odpravili naprej do Vrtače, z otroki pa se bomo povzpeli na Vrh Ljubeljščice. V popoldanskem času se bomo z otroki odpravili plezat na plezalno steno in imeli različne družabne planinske aktivnosti. Dan bomo zaključili v Domu na Zelenici, kjer bomo večerjali in prenočili. Drugi dan se bomo otroci in odrasli odpravili na Srednji vrh, se spustili do Koče pri izviru Završnice in se mimo Doma na Zelenici vrnili do izhodišča, na Ljubelj.
<!-- more -->

**KDAJ**: 5.10. in 6.10.2019

**ODHOD**: 5.10.2019 iz Pivke ob 6.00 uri (avtobusna postaja pri Krpanovem domu) in iz Postojne ob 6.15 uri (parkirišče pred Primorko) (za Košano ali Prestranek se lahko dogovorimo, če bodo prijave)

**POVRATEK**: v nedeljo, 6.10.2019, v popoldanskih urah

**TEŽAVNOST**: delno zahtevno (dvodnevna tura), primerno za otroke od 3. razreda dalje in odrasle. Prvi dan bomo z otroki hodili 3-4 ure, z odraslimi pa 5-6ur. Drugi dan bomo vsi hodili okoli 4 ure.

**POTREBNA OPREMA**: Planinska izkaznica z veljavno nalepko za leto 2019 in osebni dokument, rjuha za spanje v koči (ali doplačilo za izposojo rjuhe), dovolj velik nahrbtnik, planinski čevlji, bunda, kapa, šal in rokavice, dovolj toplih oblačil, za preobleči v koči, rezervne nogavice, prva pomoč, zaščita pred dežjem in soncem, svetilka. 

**HRANA IN PIJAČA**: v koči imamo večerjo in naslednji dan zajtrk, iz nahrbtnika je potrebno imeti malico za dva dni in vsaj 1,5 L vode. 

**CENA**: 40 EUR odrasli in 35 EUR otroci (cena se lahko spremeni glede na število udeležencev)

**VODJI**: Nika Čuk (040-173-239) in Jernej Žnidaršič (031-291-466)

**PRIJAVE**: sprejema do ponedeljka, 30.9.2019, Nika Čuk na telefonsko številko  040-173-239 ali elektronski naslov nikacuk1995@gmail.com. Odpoved udeležbe na izletu je možna do torka, 1.10.2019, zvečer. V nasprotnem primeru vam zaračunamo polovico cene izleta. Kasnejša odpoved je možna samo v primeru bolezni ali smrti v družini.

**ŠTEVILO MEST JE OMEJENO!!**
