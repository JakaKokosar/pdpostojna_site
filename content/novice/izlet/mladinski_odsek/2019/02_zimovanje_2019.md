---
title: Zimovanje v Tršću pri Čabru
type: "post"
date: 2019-01-25
author: Nika Čuk
slug: zimovanje_2019
tags: ['Novice', 'Izlet', 'Mladinski odsek', 'januar 2019', '2019', 'Zimovanje']
---

**Dragi mladi planinec, planinka!**<br />
Za izlet v gore ni primerno le poletje, ampak vsi letni časi. Zima je še prav posebno čarobna, saj nas že sam pogled na zasnežene vrhove navdaja z občudovanjem in tudi spoštovanjem.
<!--more-->

Poleg lepote nas pozimi v gorah čakajo številne skrite pasti, ki se jim lahko z dobrim znanjem in izkušnjami izognemo. Zato smo se tudi letos v Planinskem društvu Postojna odločili organizirati zimovanje. 
Na zimovanju se bomo od blizu spoznali z zimsko tehniko gibanja v gorah, z uporabo zimske planinske opreme, izdelavo iglujev in drugimi izzivi, ki nam jih prinašajo zasneženi hribi. Seveda pa ne bo manjkalo tudi zabave in še za kakšen prijeten izlet se bo našel čas.

Zimovanje bo letos potekalo med 8. in 10. februarjem  2019 v Tršću pri Čabru in je namenjeno mladim od 3. razreda osnovne šole dalje. 

Dobimo se v petek, 8.2.2019 ob 8.00  uri v Pivki (na avtobusni postaji pred Krpanovim domom), in ob 8.15  uri v Postojni (na avtobusni postaji pred OŠ Antona Globočnika). 
Zimovanje bomo zaključili v nedeljo ob 17. uri v Postojni in 17.15  uri v Pivki. 

Če imate kakšno vprašanje, me prosim kontaktirajte na: nikacuk1995@gmail.com ali telefonsko številko 040-173-239.
Cena zimovanja je 70€ (vsak naslednji prijavljen iz iste družine 60€) in vključuje prevoz, nastanitev, poln penzion in izposojo opreme za vse dni zimovanja). 

Prijavnice pošljite na elektronski naslov nikacuk1995@gmail.com.  Plačilo je mogoče z nakazilom na TRR društva (transakcijski račun: IBAN SI56 6100 0001 7886 565). Pri namenu plačila navedite ime in priimek otroka ter namen plačila.

<a class="btn" href="/documents/MOPD_zimovanje_prijavnica_2019.pdf">
    <button class="btn btn-primary btn-lg get-started-btn">Prijavnica in seznam opreme!</button>
</a>

**ROK ZA PRIJAVE JE 4.2.2019, do takrat je potrebno poravnati tudi ceno zimovanja.**


