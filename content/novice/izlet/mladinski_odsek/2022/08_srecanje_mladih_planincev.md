---
title: SREČANJE MLADIH PLANINCEV PRIMORSKE
type: "post"
date: 2022-05-12
author: Marija Kuhar 
slug: srecanje_mladih_planincev
tags: ['Novice', 'Izlet', 'Mladinski odsek', 'maj 2022', '2022']
---

V sodelovanju z Obalnim planinskim društvom Koper in MDO PD Primorske vabi dne 21. 5. 2022.

Po daljšem premoru  bomo ponovno izvedli srečanje mladih planincev, ki letos poteka v organizaciji OPD Koper.

Naša pot bo potekala ob obali in po Miljskih hribih,  trajala bo približno tri ure in jo lahko prilagodimo glede na starostno strukturo udeležencev. Hodili bomo malo po asfaltu, po kolovozih, stezah, med oljčniki in po gozdu. Po pohodu je predvideno še druženje.

Željeno je, da se srečanja (razen vrtčevskih otrok), učenci  udeležijo brez staršev.

**KDAJ:** v soboto, 21. 5. 2022

**ODHOD:** 
- ob 7:00 iz Pivke (avtobusna postaja)
- ob 7:15 iz Postojne (avtobusno postajališče pri OŠ A. Globočnika) 
- ob 7.25 iz Hruševja (avtobusna postaja)

**POVRATEK:** med 15.00 in 16.00 ure na zborna mesta. Starše, katerih otroci se bodo izleta udeležili sami, pokličemo za uro prihoda. Pri prijavi obvezno navedite telefonsko številko kontaktne osebe.

**TEŽAVNOST:** Izlet je primeren za starejše predšolske otroke v spremstvu staršev in šolske otroke.

**POTREBNA OPREMA:** Nahrbtnik, pohodna obutev, športna oblačila ustrezna vremenskim razmeram, vetrovka ter zaščita za sonce, dež in klope. 

**HRANA in PIJAČA:** Po lastni izbiri iz nahrbtnika (sendviči, nesladkana pijača, sadje, čokolada).

**VODJA:** Marija Kuhar (041 663 117)

**CENA IZLETA:** brezplačno

**PRIJAVE:** najkasneje do torka, 17. 5. 2022, do 16. ure pri mentoricah na šolah ali na elektronski naslov: marija.kuhar.ku@gmail.com. Za odjave in naknadne prijave, ki jih sprejmemo le v primeru, da je še dovolj prostora, pokličite vodjo izleta Marijo Kuhar (041 663 117).

Izleta se lahko udeleži le zdrava oseba, za otroke veljajo enaki pogoji kot za šolo, in:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2. Če se je z navedenimi simptomi srečal član ali članica vašega gospodinjstva, prosimo ostanite doma.
