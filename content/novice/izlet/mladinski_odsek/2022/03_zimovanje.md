---
title: Zimovanje na Sviščakih
type: "post"
date: 2022-02-27
author: PD Postojna
slug: zimovanje_na_sviscakih
tags: ['Novice', 'Izlet', 'Mladinski odsek', 'februar 2022', '2022']
---

**Dragi mladi planinec, planinka!**

Za izlet v gore ni primerno le poletje, ampak vsi letni časi. Zima je še prav posebno čarobna, saj nas že sam pogled na zasnežene vrhove navdaja z občudovanjem in tudi spoštovanjem. Poleg lepote nas pozimi v gorah čakajo številne skrite pasti, ki se jim lahko z dobrim znanjem in izkušnjami izognemo. Zato smo se tudi letos v Planinskem društvu Postojna odločili organizirati zimovanje. Upamo, da bo do takrat vreme naklonjeno in bo sneg pobelil tudi Snežnik.

Na zimovanju se bomo od blizu spoznali z zimsko tehniko gibanja v gorah, z uporabo zimske planinske opreme, izdelavo iglujev in drugimi izzivi, ki nam jih prinašajo zasneženi hribi. Seveda pa ne bo manjkalo tudi zabave in še za kakšen prijeten izlet se bo našel čas.

Zimovanje bo letos potekalo med 4.3. in 6.3 2022 na Sviščakih in je namenjeno mladim od 5. razreda osnovne šole dalje. 

Dobimo se v petek, 4.3.2022 ob 16.00 uri na parkirišču pred Primorko v Postojni in 16.15 na avtobusni postaji v Pivki. Zimovanje bomo zaključili s povratkom v Postojno v nedeljo okoli 18. ure. 

Če imate kakšno vprašanje, me prosim kontaktirajte na: jernej.leteci@gmail.com ali telefonsko številko 031-291-466.
Cena zimovanja je 30€ in vključuje nastanitev, polni penzion in izposojo opreme za vse dni zimovanja. Prijavnice pošljite na elektronski naslov jernej.leteci@gmail.com. ROK ZA PRIJAVE JE 1.3.2022.

[Prijavnica in seznam opreme!](/documents/prijavnice/MOPD_zimovanje_prijavnica_2022.pdf)
 
**ŠTEVILO MEST JE OMEJENO!**

Zimovanja naj se udeležijo **ZDRAVI** otroci!



<!-- <a class="btn" href="/documents/prijavnice/MOPD_zimovanje_prijavnica_2022.pdf">
    <button class="btn btn-primary btn-lg get-started-btn">Prijavnica in seznam opreme!</button>
</a> -->

