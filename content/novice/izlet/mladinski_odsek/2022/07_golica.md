---
title: GOLICA
type: "post"
date: 2022-05-09
author: Hana Čuk
slug: golica
tags: ['Novice', 'Izlet', 'Mladinski odsek', 'maj 2022', '2022']
---

S prihodom pomladi in lepšega vremena se je za nas planince odprla sezona obiskovanja višjih predelov gora. Za to se bomo v nedeljo, 15.5.2022, povzpeli na 1835m visok vrh – Golico. Čeprav se njena pobočja od daleč zdijo gola (od tu ji tudi ime), pa je mesec maj kot nalašč da jo osvojimo. Vrh nad Jesenicami, v Zahodnih Karavankah, je namreč ravno v tem času prekrit s cvetočimi gorskimi narcisami. Zato ste na izlet vabljeni vsi, tako otroci (od 6. razreda dalje) in odrasli, ki bi radi osvoji nov vrh oz. vsi tisti, ki bi se ponovno radi sprehodili po belem pobočju. Starši lahko otroke pripeljete na zborno mesto in jih po končanem izletu pridete iskat, lahko pa se nam pridružite.

**KDAJ:**   v nedeljo, 15. maja 2022

**ZBORNO MESTO:**   06.00 na parkirišču pred PTC Primorka

**ZAKLJUČEK:**  prihod okrog 17.00 ure

**TEŽAVNOST:**  čas hoje je prb. 4-5 ur, za to je primeren za otroke od 6. razreda dalje in odrasle

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:**  voda ali nesladkan čaj, sendvič ali dva, suho sadje ali drugi zdravi prigrizki

**CENA:**   15 €

**VODJA:**	Hana Čuk

**PRIJAVE:**    najkasneje do petka, 13.5.2022, do 12.00 ure Hani na mail: hanacuk1999@gmail.com (030-695-796); število mest je omejeno!

V primeru slabega vremena bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do petka, 13.5.2022.

Izleta se lahko udeleži le zdrava oseba, za otroke veljajo enaki pogoji kot za šolo, in:
-   V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
-   V zadnjih 14 dneh ni bila z osebo, pri kateri je bila potrjena okužba s SARS CoV2.
Če se je z navedenimi simptomi srečal član ali članica vašega gospodinjstva, prosimo ostanite doma.
