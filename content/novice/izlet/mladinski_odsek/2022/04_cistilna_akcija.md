---
title: Planinska čistilna akcija na Petričevem hribu in Lipovcu
type: "post"
date: 2022-04-18
author: Nina Fatur
slug: cistilna_akcija
tags: ['Novice', 'Izlet', 'Mladinski odsek', 'april 2022', '2022']
---

22\. aprila se širom sveta praznuje Dan Zemlje. Ljudje iz različnih koncev sveta se povežejo skupaj ter ga poskušajo ustvariti lepšega in čistejšega. V okolici svojih domov ali širše očistijo naravo odpadkov, ki so se tam nabrali. Tudi Sloveniji ta akcija ni tuja, med seboj povezuje različne generacije, saj je čista okolica izjemnega pomena prav za vse. Hkrati pa nas uči pomena ustvarjanja čim manj odpadkov, njihovega ločevanja ter splošnega strmenja k čistejši naravi, ki hkrati pomeni boljše pogoje za naša življenja. Tudi za nas planinke in planince je ohranjanje in varstvo naših gora in hribov ključnega pomena. Ker pa pade Dan Zemlje ravno na petek, ga bomo mi obeležili dan kasneje, ko bomo očistili Petričev hrib in Lipovec. Vabljene ste družine (za tiste najmlajše lahko izlet skrajšamo oz. prilagodimo) ter vsi ostali, ki bi se nam radi pridružili in poskrbeli da bo naša že tako lepa narava še malce lepša. Starši lahko otroke pripeljete na zborno mesto in jih po končanem izletu pridete iskat. 

**KDAJ:**   v soboto, 23. aprila 2022

**ZBORNO MESTO:**   ob 9.00 na Lohači

**ZAKLJUČEK:**  okrog 13.00 ure

**TEŽAVNOST:**  Pohod traja približno 3 - 4 ure. Pot ni težavna in je primerna za otroke od 5. leta naprej, mladostnike, odrasle,….

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:**  voda ali nesladkan čaj, sendvič ali dva, suho sadje ali drugi zdravi prigrizki, vrečka za smeti

**CENA:**   0 €

**VODJA:**  Nina Fatur in Hana Čuk

**PRIJAVE:**    najkasneje do petka, 22.4.2022, do 12.00 ure Nini na mail: fatur.nina@gmail.com 

V primeru slabega vremena bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do petka, 22.4.2022.

Izleta se lahko udeleži le zdrava oseba, za otroke veljajo enaki pogoji kot za šolo, in:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2.
Če se je z navedenimi simptomi srečal član ali članica vašega gospodinjstva, prosimo ostanite doma.
