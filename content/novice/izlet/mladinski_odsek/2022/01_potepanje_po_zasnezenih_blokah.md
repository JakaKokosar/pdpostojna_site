---
title: POTEPANJE PO ZASNEŽENIH BLOKAH
type: "post"
date: 2022-01-11
author: PD Postojna
slug: potepanje_po_zasnezenih_blokah
tags: ['Novice', 'Izlet', 'Mladinski odsek', 'januar 2022', '2022']
---

Tokrat se bomo potepali po zasneženih Blokah. Ena glavnih značilnosti Blok je bloški smučar, ki se je že davno naučil premikati se s pomočjo lesenih deščic. Na izletu se mu bomo poskusili približati tako, da se bomo nekateri na potep odpravili s smučmi. 

V kolikor se bo do izleta  obdržala zadostna količina snega, bo potepanje izvedeno v dveh skupinah. 

Ena skupina bo na pot odšla s smučmi, le da bomo namesto lesenih deščic uporabili tekaške smuči. S smučmi bomo odšli izven urejenih tekaških prog, po ravninskih predelih Blok, delno ob reki Bloščici. Tekaške smuči si bo mogoče izposoditi, ob prijavi pa morate obvezno navesti velikost noge in vašo višino. Predhodno znanje teka na smučeh ni potrebno, hoje s smučmi se bomo poskušali naučiti sproti. V kolikor se sneg ne bo obdržal, se bomo pridružili drugi skupini. 

Druga skupina pa se bo odpravila na potep peš, po višjih predelih Blok, in sicer od Nove vasi po grebenih Bradatke, Bloškega hriba in Lisca. Skupnega vzpona bo za približno 200 m.

**KDAJ?** V nedeljo, 16. 1. 2022

**KJE?** Avtobusna postaja Pivka 8.15, avtobusna postaja pri OŠ A. Globočnika Postojna 8.30

**TRAJANJE:** povratek približno med 14. in 15. uro

**TEŽAVNOST:** Izlet je primeren za vse, ki se ne bojijo hoje po snegu. Pot ni zahtevna in ni izpostavljena. Potrebna je le kondicija za približno 3 do 4 ure hoje (tako za tiste, ki boste odšli na pot peš, kot za tiste s smučmi). 

**POTREBNA OPREMA:** Nahrbtnik, nepremočljivi planinski čevlji, topla oblačila, rezervna majica, bunda, šal, kapa, rokavice, sončna očala, pohodne palice, zaščitna maska. Prevoz bo z avtobusom. 

**HRANA IN PIJAČA:** topel čaj, obroki iz nahrbtnika 

**VODJA IZLETA:** Tanja Žele (041 496 928)

**CENA IZLETA:** 10 EUR

**PRIJAVE:** najkasneje do četrka, 13. 1. 2022 do 20. ure na elektronski naslov zele.tanja@siol.net ali na telefon 041 496 928

Ob prijavi obvezno navedite, ali boste na pohod odšli peš ali s smučmi. V kolikor se boste izleta udeležili s smučmi in nimate svoje opreme, obvezno navedite vašo višino in št. noge. 

V primeru slabega vremena bo izlet odpovedan, o čemer vas bomo obvestili. 

Izleta se lahko udeleži le zdrava oseba, ki izpolnjuje pogoj PCT, za otroke veljajo enaki pogoji kot za šolo, in:
-	V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih simptomov/znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava; 
-	V zadnjih 14 dneh ni bila z osebo, pri kateri je bila potrjena okužba s SARS CoV2.

Če se je z navedenimi simptomi srečal član ali članica vašega gospodinjstva prosimo ostanite doma.  

