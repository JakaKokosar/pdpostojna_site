---
title: Kokoš (674 m nv)
type: "post"
date: 2022-09-16
author: PD Postojna
slug: kokos
tags: ['Novice', 'Izlet', 'Mladinski odsek', 'september 2022', '2022']
---

Kokoš je eden od vrhov gričevja, ki ločuje Sežanski Kras (bolj natančno, Lokavsko polje) od Tržaškega zaliva. Gričevje je prepredeno s pešpotmi, kolesarskimi in jahalnimi stezami ter kot takšno idealno za jesensko-zimsko-spomladanske sprehode. Odlično urejene poti nas vodijo vse od Lipice pa skoraj do Škocjanskih jam. 
Koča na Kokoši (670m) se dviga nad turistično znano Lipico, največjo slovensko vasjo Lokev in najstarejšo turistično jamo v Evropi, Vilenico. Vrh Kokoši (674m) je od koče oddaljen dobrih 5 minut.


**KDAJ:**   v soboto, 24. septembra 2022

**ODHOD:**  
-   ob 7:45 pri OŠ Košana
-   ob 8:00 uri pri Krpanovem domu v Pivki
-   ob 8:05 na avtobusni postaji v Prestranku	
-   ob 8:15 na avtobusni postaji pri OŠ Antona Globočnika v Postojni

**PRIHOD:**
-   približno ob 14:00  v Postojno
-   približno ob 14:15 v Pivko

**TEŽAVNOST:**  Pohod traja približno 3 do 4 ure. Pot ni težavna in je primerna za otroke od 1 razreda naprej

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:**	voda ali nesladkan čaj, sendvič ali dva, suho sadje ali drugi zdravi prigrizki, vrečka za smeti

**CENA:**   10 €

**VODJA:**	Nina Fatur 

**PRIJAVE:**    najkasneje do četrtka, 22.9.2022, do 12.00 ure mentoricam v šoli ali  Nini na mail: fatur.nina@gmail.com 

V primeru slabega vremena bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do petka, 23.9.2022.

Izleta se lahko udeleži le zdrava oseba, za otroke veljajo enaki pogoji kot za šolo, in:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2.
Če se je z navedenimi simptomi srečal član ali članica vašega gospodinjstva, prosimo ostanite doma.
