---
title: Jesenski Vršič - Slemenova špica in Mala Mojstrovka 
type: "post"
date: 2022-10-03
author: PD Postojna
slug: jesenski_vrsic
tags: ['Novice', 'Izlet', 'Mladinski odsek', 'oktober 2022', '2022']
---

Prišla je jesen in čas, da se odpravimo v malo višje hribe pogledat, če so se macesni že obarvali v njihove čudovite rumeno oranžne barve. S kombiji se bomo odpeljali na Vršič (1611m) in se tam razdelili v dve skupini, ki bosta odšli na dva različna vrhova.

Malo hitrejša skupina se bo podala na Malo Mojstrovko (2332m) po južni poti – čez znano melišče in se po isti poti vrnila na Vršič. Pot nam bo vzela 2 uri 30 min za vzpon in po malici iz nahrbtnika še 2 uri za spust.

Druga skupina z otroki pa se bo podala na Slemenovo Špico (1913m) po navadni poti, videli bomo čudovite jesenske barve v gorah. Vrnemo se po isti poti na izhodišče. Zložna pot traja 1 uro in 30 min v vsako stran.

**KDAJ:**   v nedeljo 9. oktobra 2022

**ODHOD:**  
   -  ob 6.00 uri pri Krpanovem domu v Pivki
   -  ob 6:15 na avtobusni postaji pri OŠ Antona Globočnika v Postojni

**PRIHOD:** med 16. – 17. uro na mesta odhoda, starše otrok obvestimo o točni uri (zato nam ob prijavi sporočite svoje telefonske številke)

**TEŽAVNOST:**  Hoje v hitrejši skupini bo okoli 5 ur, primerna je za vsakega planinca, ki ima kondicije za več ur hoje skupaj. V Otroški skupini bo hoje približno 3 ure, pot pa je primerna za vse otroke od 2. razreda dalje.

**OPREMA:** pohodna obutev, topla oblačila (kapa rokavice, dolga majica, dolge    hlače, vetrovka/puhovka), nahrbtnik v katerem naj bodo rezervna oblačila

**HRANA, PIJAČA:**  1l-1,5l nesladke pijače, sendvič ali dva, suho sadje ali drugi zdravi prigrizki, vrečka za smeti

**CENA:**   10 € za otroke, 18 € za odrasle

**VODJI:**  Nika Čuk in Jernej Žnidaršič

**PRIJAVE:**    najkasneje do petka, 7.10. do 12. ure, svojo prijavo pošljite direktno na mail (mentorice v šolah prijav ne zbirajo) Niki: nikacuk1995@gmail.com (040 173 239).  **ŠTEVILO MEST JE OMEJENO!**

V primeru slabega vremena bo izlet odpovedan, o čemer bomo prijavljene obvestili po telefonu in na spletni strani najkasneje do petka zvečer, 7.10.2022.

Izleta se lahko udeleži le zdrava oseba, za otroke veljajo enaki pogoji kot za šolo, in:

-   V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
-   V zadnjih 14 dneh ni bila z osebo, pri kateri je bila potrjena okužba s SARS CoV2.

Če se je z navedenimi simptomi srečal član ali članica vašega gospodinjstva, prosimo ostanite doma. 
