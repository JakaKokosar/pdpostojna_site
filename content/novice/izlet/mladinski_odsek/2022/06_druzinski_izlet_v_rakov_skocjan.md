---
title: Družinski izlet v Rakov Škocjan
type: "post"
date: 2022-03-21
author: Valentina Posega 
slug: druzinski_izlet_v_rakov_skocjan
tags: ['Novice', 'Izlet', 'Mladinski odsek', 'marc 2022', '2022']
---

.... v sodelovanju z društvom DROBNOVRATNIK.

Rakov Škocjan je kraška dolina, po kateri teče reka Rak. Leži med Cerkniškim in Planinskim poljem. Dolina je dobila ime po cerkvi sv. Kancijana, ki je bila zgrajena ob prehodu iz 15. v 16. stoletje. Ogledali si bomo Veliki naravni most in še veliko drugih zanimivosti, ki nas bodo čakale ob poti. Da bo naš pohod še bolj zanimiv, poučen in zabaven, se nam bodo pridružile članice Društva Drobnovratnik, društva, ki izobražuje in osvešča ljudi pri varstvu narave in kulturne dediščine.

**KDAJ:**   v nedeljo, 27. marca 2022

**ZBORNO MESTO:**   ob 9.00 v Rakovem Škocjanu (pri Hotelu Rakov Škocjan)

**Navodila:** Iz Postojne vožnjo nadaljujemo po stari cesti proti Logatcu. Ko se Postojna konča, pri zaselku Ravbarkomanda zavijemo desno v smeri Unca, Rakeka in Rakovega Škocjana. Za tem, ko preko nadvoza prečimo železniško progo, nadaljujemo levo po glavni cesti, nato pa skozi podvoz pod avtocesto preidemo na drugo stran avtoceste. Nekaj časa se peljemo ob avtocesti, nato pa nas oznake za Rakov Škocjan usmerijo desno na makadamsko cesto, po kateri se peljemo do hotela Rakov Škocjan. Če ne najdete, nas pokličite.

**ZAKLJUČEK:**  približno ob 12.00

**TEŽAVNOST:**  Pohod traja približno 3 ure. Pot ni težavna in je primerna za otroke od 5. leta naprej.

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:**  voda ali nesladkan čaj, sendvič ali dva, suho sadje ali drugi zdravi prigrizki

**CENA:**	0 €

**VODJA:**	Valentina Posega (041 743 363)

**PRIJAVE:**    najkasneje do petka, 25.3.2022, do 12.00 ure Valentini na telefonsko številko ali na mail valentina.posega@pdpostojna.si

V primeru slabega vremena bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do sobote, 26.3.2022.

Izleta se lahko udeleži le zdrava oseba, za otroke veljajo enaki pogoji kot za šolo, in:
- V zadnjih 14 dneh ni kazala nobenih znakov okužbe s SARS-CoV2, ni imela kateregakoli od naslednjih znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bila v tem obdobju zdrava;
- V zadnjih 14 dneh ni bila z osebo, pri kateri je bila potrjena okužba s SARS CoV2.
Če se je z navedenimi simptomi srečal član ali članica vašega gospodinjstva, prosimo ostanite doma.


