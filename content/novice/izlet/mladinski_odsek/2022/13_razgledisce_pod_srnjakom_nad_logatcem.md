---
title: Razgledišče pod Srnjakom nad Logatcem
type: "post"
date: 2022-12-05
author: PD Postojna
slug: razgledisce_pod_srnjakom_nad_logatcem
tags: ['Novice', 'Izlet', 'Mladinski odsek', 'december 2022', '2022']
---

PD Logatec je pod Srnjakom (919 m) uredilo lepo razgledno točko, do katere je iz Kalc približno dobro uro.

Pot bomo kot rečeno začeli v Kalcah, nato bomo šli mimo rimske utrdbe na Lanišču, velike vojaške postojanke, kjer je bilo nastanjenih kar 60 rimskih vojakov. Tu je potekala rimska obrambna črta s postojankami in obrambnim zidom, ki naj bi varoval stari Rim pred zunanjimi sovražniki. Nadaljevali bomo po poti mimo vojaških objektov Rapalske meje, ki je ločila kraljevini Italijo in Jugoslavijo. Videli bomo ogromno lepo ohranjeno vojašnico in spremljevalne objekte. Nato pa nas bo prijetna potka po gozdu pripeljala na razgledišče. Tu je bila že za časa Rapalske meje vojaška opazovalnica, kar je še danes vidno.

Če nam bo vreme dovolj naklonjeno, se bomo pred odhodom domov ustavili v Logatcu na drsališču za približno eno uro.

**KDAJ:** v soboto, 10. decembra 2022

**ZBORNO MESTO:**
- 9:00 avtobusna postaja Pivka
- 9:15 avtobusna postaja OŠ A. Globočnika

**ZAKLJUČEK:** približno ob 14:00

**TEŽAVNOST:** Pohod traja približno 3 ure. Pot ni težavna in je primerna za otroke vseh starosti.

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:** voda ali nesladkan čaj, sendvič ali dva, suho sadje ali drugi zdravi prigrizki

**CENA:** 10 €

**VODJA:** Tanja Žele, Martin Mahnič

**PRIJAVE:** najkasneje do četrtka, 8.12.2022, do 18.00 ure Martinu na telefonsko številko (041 532 207) ali mail (mahnic.martin@gmail.com)

V primeru slabega vremena bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do petka popoldan, 9.12.2022.
