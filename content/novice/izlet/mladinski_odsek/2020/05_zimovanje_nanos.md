---
title: Zimovanje na Nanosu
type: "post"
date: 2020-02-16
author: Nika čuk
slug: zimovanje_nanos
tags: ['Novice', 'Izlet', 'Mladinski odsek', 'februar 2020', '2020', 'Zimovanje']
---

**Dragi mladi planinec, planinka!** 

Za izlet v gore ni primerno le poletje, ampak vsi letni časi. Zima je še prav posebno čarobna, saj nas že sam pogled na zasnežene vrhove navdaja z občudovanjem in tudi spoštovanjem. Poleg lepote nas pozimi v gorah čakajo številne skrite pasti, ki se jim lahko z dobrim znanjem in izkušnjami izognemo. 
<!--more-->
Zato smo se tudi letos v Planinskem društvu Postojna odločili organizirati zimovanje. Upamo, da nam bo do takrat vreme naklonjeno in bo sneg pobelil tudi Nanos. 
Na zimovanju se bomo od blizu spoznali z zimsko tehniko gibanja v gorah, z uporabo zimske planinske opreme, izdelavo iglujev in drugimi izzivi, ki nam jih prinašajo zasneženi hribi. Seveda pa ne bo manjkalo tudi zabave in še za kakšen prijeten izlet se bo našel čas.

Zimovanje bo letos potekalo med 28.2. in 1.3.2020 na Nanosu in je namenjeno mladim od 3. razreda osnovne šole dalje. 

Dobimo se v petek, 28.2.2020 ob 16.00 uri na parkirišču v Razdrtem. Zimovanje bomo zaključili v nedeljo ob 16. uri na parkirišču v Razdrtem. 

Če imate kakšno vprašanje, me prosim kontaktirajte na: nikacuk1995@gmail.com ali telefonsko številko 040-173-239.

Cena zimovanja je 40€ in vključuje nastanitev, poln penzion in izposojo opreme za vse dni zimovanja. Prijavnice pošljite na elektronski naslov nikacuk1995@gmail.com. Plačilo je mogoče z nakazilom na TRR društva (transakcijski račun: IBAN SI56 6100 0001 7886 565). Pri namenu plačila navedite ime in priimek otroka ter namen plačila. ROK ZA PRIJAVE JE 26.2.2020, do takrat je potrebno poravnati tudi ceno zimovanja. **ŠTEVILO MEST JE OMEJENO!**

Za tekmovalce državnega prvenstva MIG je zimovanje brezplačno!

<a class="btn" href="/documents/prijavnice/MOPD_zimovanje_prijavnica_2020.pdf">
    <button class="btn btn-primary btn-lg get-started-btn">Prijavnica in seznam opreme!</button>
</a>
