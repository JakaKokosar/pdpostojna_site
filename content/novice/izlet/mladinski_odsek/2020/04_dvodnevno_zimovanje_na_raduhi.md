---
title: Dvodnevno zimovanje na Raduhi
type: "post"
date: 2020-02-10
author: Valentina Posega
slug: dvodnevno_zimovanje_na_raduhi
tags: ['Novice', 'Izlet', 'Mladinski odsek', 'februar 2020', '2020']
---

Čeprav je bilo v načrtu izletov PD Postojna predvideno zimovanje v Koči na gozdu na območju Vršiča, je zaradi dobro prevozne ceste skozi celo zimo obisk tamkajšnjih koč prevelik. Zato smo se odločili, da lokacijo spremenimo in sicer na veliko bolj mirno Raduho. 
<!--more-->

Raduha je 2062 metrov visoka gora v vzhodnem delu Kamniško-Savinjskih Alp, od osrednje skupine ločena z globoko sotesko Savinje. Njeno jugovzhodno pobočje je na vršini strmo, pokrito s travo in nizkim ruševjem, zložnejši srednji del je pokrit z redkim macesnovim gozdom, v tem delu pa ležijo tudi planine Arta, Javorje, Kal in Loka; na slednji stoji planinska postojanka Koča na Loki (1534 m). V zahodnem delu pobočja na višini 1500 m leži Snežna jama, najviše ležeča slovenska turistična jama. Zahodna in severna stran gore sta skalnati in padata prek ostenja na gozdnato uravnavo nad Savinjo oziroma planini Javorje in Grohat, na kateri stoji Koča na Grohatu (1460 m). (vir Wikipedija)

Predvideno je, da bi se v soboto, 15. 2. 2020, dopoldne povzpeli do Koče na Loki, po kosilu spoznavali in obnovili tehnike in posebnosti zimskega gibanja v gorah, kolikor bo v trenutnih razmerah mogoče. V nedeljo, 16. 2.2020, pa bi se povzpeli na Raduho, kjer bi novo pridobljeno znanje tudi preizkusili. Po kosilu bi sledil spust v dolino in povratek v Postojno. Prenočili bomo v Koči na Loki. Natančen potek izleta bo odvisen od trenutnih razmer.
Število udeležencev je zaradi organizacijskih možnosti omejeno na maksimalno 16 udeležencev. V kolikor bo število prijav premajhno, bo zimovanje organizirano na Komni.

**KDAJ:** V soboto in nedeljo, 15. in 16. 2 2020

**ODHOD:** 15. 2. 2020 ob 7.15 iz Pivke (če bo dovolj prijav),  7.30 iz Postojne (parkirišče pred Primorko)

**POVRATEK:** 16. 2. 2020 v popoldanskem času

**TEŽAVNOST:** Izlet je primeren za vse, ki zmorejo približno 4 ure hoje dnevno, tudi po snegu. Pot ni zahtevna, vzpon je zmeren. Izlet bo namenjen spoznavanju gibanja v gorah v zimskih razmerah in seveda druženju.

**POTREBNA OPREMA:** Nahrbtnik, nepremočljivi planinski čevlji, topla oblačila, rezervna oblačila, bunda, šal, kapa, rokavice, gamaše, dereze, cepin, lavinska žolna, sončna očala, zaščitna krema proti soncu, zaželena je spalna vreča ali planinska rjuha (če česa od naštetega nimate, to povejte ob prijavi).

**HRANA in PIJAČA:** iz nahrbtnika (topel čaj, mini prigrizki, …). V ceno so vključeni kosilo in večerja v soboto ter zajtrk in kosilo v nedeljo. V kolikor imate kakršnekoli prehranske posebnosti, to navedite ob prijavi.

**VODJA:** Tanja Žele (041 496 928)

**CENA IZLETA:** 55 do 60 EUR, odvisno od števila udeležencev (v ceno je vključen prevoz, nočitev in 4 obroki).

**PRIJAVE:** najkasneje do srede, 12. 2. 2020, zvečer na elektronski naslov: zele.tanja@siol.net ali na telefonsko številko 041 496 928. Pri prijavi po elektronski pošti navedite svojo telefonsko številko.

V primeru znatnega poslabšanja vremena bo izlet odpovedan, o čemer bomo prijavljene obvestili telefonsko najkasneje v petek, 14. 2. 2020.
