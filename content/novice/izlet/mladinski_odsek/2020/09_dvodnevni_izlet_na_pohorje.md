---
title: Dvodnevni izlet na Pohorje
type: "post"
date: 2020-10-04
author: Marija Kuhar
slug: dvodnevni_izlet_na_pohorje
tags: ['Novice', 'Izlet', 'Mladinski odsek', 'oktober 2020', '2020']
---

Na Pohorju in v okolici se najde marsikaj zanimivega. Poleg tega so za vzhod države obeti za lepo vreme večji kot za zahod.
Na dvodnevnem izletu bomo hodili med krošnjami (zavarovana pot je speljana visoko nad tlemi, tako da imamo pogled na gozd kot ga vidijo ptice), obiskali Lovrenška jezera, ta-hitri tudi Ribniško jezero, obiskali naravne znamenitosti Pohorja, za zaključek pa pokukali v vesolje – le tega bomo pobliže spoznali v Centru vesoljskih tehnologij Noordung v Vitanju. Trenutno je možno videti celo kamen z Lune ter repliko vesoljske obleke Neila Armstronga.

**KDAJ**: od sobote, 10.10.2020, do nedelje, 11.10.2020

**ODHOD: 10.10.2020**

- ob 7:30 iz Pivke (avtobusna postaja)
- ob 7:45 iz Postojne (avtobusno postajališče pri OŠ A. Globočnika) 


**POVRATEK:** 11.10.2020  do 19.00 ure na zborna mesta. Starše, katerih otroci se bodo izleta udeležili sami, pokličemo za uro prihoda.

**TEŽAVNOST:** Izlet je primeren za učence od 1. razreda OŠ naprej in za odrasle planince. Za učence prvega razreda priporočamo spremstvo odrasle osebe, razen če je otrok samostojen pri prenočevanju.

**POTREBNA OPREMA:** Nahrbtnik, planinski čevlji, topla oblačila za 2 dni, pribor za osebno nego (zobna pasta, ščetka, …), pižama, rezervna majica, kapa, rokavice, rezervni čevlji za avtobus, vrečka za smeti. Opremo, ki jo boste potrebovali za prenočevanje in za drugi dan, imejte v posebni vrečki/torbi, da ne nosite s sabo.

**HRANA in PIJAČA:** Po lastni izbiri iz nahrbtnika (sendviči, nesladkana pijača, sadje, čokolada) za prvi dan do večerje. Večerja (10.10.), zajtrk in kosilo (11.10.) v koči so všteti v ceno.

**VODJA:** Marija Kuhar (041 663 117)

**CENA IZLETA:** 50 EUR (večerja, zajtrk, kosilo, 2 vstopnini). Prenočišče (15€ +  turistična taksa) lahko poravnate s turističnim bonom. Če ste ga že porabili, plačate prenočišče v gotovini v koči. Otroci, ki ne bodo imeli ob sebi odraslega sorodnika, morajo prinesti s sabo izjavo, da lahko vodnik v njihovem imenu vnovči bon. V vsakem primeru pa imejte vsi, tudi otroci, s sabo fotokopijo osebnega dokumenta (priloga k vnovčitvi bona).

**PRIJAVE:** najkasneje do srede, 7. 10. 2020, do 10. ure pri mentoricah na šolah ali na elektronski naslov: marija.kuhar.ku@gmail.com. Za odjave in naknadne prijave, ki jih sprejmemo le v primeru, da je še dovolj prostora, pokličite vodjo izleta Marijo Kuhar (041 663 117).
