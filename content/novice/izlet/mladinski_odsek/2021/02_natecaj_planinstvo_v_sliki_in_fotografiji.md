---
title: NATEČAJ PLANINSTVO V SLIKI IN FOTOGRAFIJI
type: "post"
date: 2021-05-03
author: PD Postojna
slug: natecaj_planinstvo_v_sliki_in_fotografiji
tags: ['Novice', 'Mladinski odsek', 'maj 2021', '2021']
---

Planinsko društvo Postojna vabi na natečaj Planinstvo v sliki in fotografiji, s katerim želimo
spodbujati tako hojo v hribe, kot tudi domišljijo in umetniško ustvarjanje mladih planincev.
Natečaj bo potekal v dveh kategorijah, fotografski in likovni, posebej za osnovno- in
srednješolce. V vsaki kategoriji posebej se boste sodelujoči potegovali za nagrado –
**brezplačen dvodnevni izlet**, ki ga društvo vsako leto organizira v mesecu oktobru. Natečaj
bo potekal **od objave na društveni spletni strani do konca avgusta 2021**, oziroma do
začetka novega šolskega leta. Sodelujejo lahko **osnovnošolci (od 6. razreda dalje)** in
**srednješolci, ki so člani Planinskega društva Postojna**.


Tematika natečaja je slovenski hribovski in gorski svet, saj želimo spodbuditi otroke in
mladostnike, da ob obisku gora oziroma hribov opazujete svojo okolico in posebnosti, ki
nam jih ta svet ponuja (različne rastlinske in živalske vrste,…). Te trenutke lahko ovekovečite
na licu mesta s fotografijo (**NE S SELFIJI, pri fotografiranju pazite na svojo varnost in ne
fotografirajte na izpostavljenih mestih!**), ali pa kasneje doma svoje spomine upodobite s
katero od likovnih tehnik. Želimo, da s fotografijo ali risbo upodobite tiste trenutke, ki so
vam najbolj ostali v spominu. Morda tisto, kar vas je presenetilo ali s čimer ste se prvič
srečali – skratka svojo okolico opazujte z radovednostjo in se pri tem poskušajte naučiti
nekaj novega. Udeleženke in udeleženci natečaja fotografijo ali risbo poimenujte ter zapišite
kje in kdaj je nastala, ter se seveda podpišite.

Izdelke zbiramo **do konca avgusta 2021** na društvenem naslovu **info@pdpostojna.si**.
Likovne izdelke lahko skenirate in jih pošljete na naš elektronski naslov ali po pošti na naslov
**Javorniška pot 24, 6230 Postojna**. V primeru kakršnih koli vprašanj nam pišite na
info@pdpostojna.si.

Po zaključku natečaja bo tričlanska komisija izbrala najboljše izdelke v osnovnošolski in
srednješolski kategoriji. Zmagovalce bomo objavili in nagradili v drugi polovici meseca
septembra. V društvu si pridružujemo pravice do uporabe poslanih izdelkov. Vaše izdelke
bomo objavljali tudi na naši facebook strani.

**Želimo vam veliko lepih raziskovalnih in ustvarjalnih trenutkov, predvsem pa varen korak
na vaših poteh!**
