---
title: ZIMOVANJE MALO DRUGAČE
type: "post"
date: 2021-03-03
author: Nika Čuk
slug: zimovanje_malo_drugace
tags: ['Novice', 'Izlet', 'Mladinski odsek', 'marec 2021', '2021']
---

Zaradi omejitev s katerimi se soočamo ob epidemiji covid-19, bo Mladinski odsek Planinskega društva Postojna zimovanje letos izpeljali malo drugače. Zimovanje bomo izvedli v dveh sobotah v marcu. Odpravili se bomo na hribe v naši neposredni okolici kjer bomo lahko našli vsaj nekaj snega. Število udeležencev bo omejeno, sestavili bomo dve skupini po osem otrok, za vsako od njiju pa bosta odgovorna dva vodnika. Skupini bosta med seboj držali varnostno razdaljo, hkrati pa bomo vodniki poskrbeli za upoštevanje vseh predpisanih ukrepov znotraj vsake od skupin. V primeru slabega vremena, bodo zunanje aktivnosti enodnevne, drugi dan pa bo izveden, kot če bi bile ponovno uvedene omejitve – preko spleta. Preko dneva bomo za otroke pripravili različne aktivnosti in delavnice, ki bodo usmerjene predvsem na pravilno hojo v hribih pozimi ter uporabo zimske opreme. Posebno pozornost bomo, zlasti na letošnje razmere, namenili snežnim plazovom. V primeru, da se razmere ponovno zaostrijo, bomo pripravili dejavnosti na daljavo, kot na primer posebne aktivnost, ki jih bodo otroci lahko opravili s svojimi družinami, lov na zaklad in srečanje preko zoom-a, kjer bomo otrokom predstavili tematiko snežnih plazov in hojo v hribe pozimi.

Prvi izlet bo to soboto, odpravili se bomo na Veliki Javornik, 1268 metrov visok vrh gozdnatega hribovja imenovanega Javornik. Na vrhu Velikega Javornika stoji manjša hiška Radiokluba proteus iz Postojne, kjer pa nas bo čakalo tudi manjše presenečenje.

**Izleta naj se udeležijo le zdravi otroci, ki:**

1. v zadnjih 14 dneh ni kazal nobenih znakov okužbe s SARS-CoV2, ni imel kateregakoli od naslednjih simptomov/znakov: povišana telesna temperatura, kašelj, glavobol, slabo počutje, boleče žrelo, nahod, težko dihanje (občutek pomanjkanja zraka), motnja vonja in okusa, driska oz. je bil v tem obdobju zdrav;

2. v zadnjih 14 dneh ni bil v stiku z osebo, pri kateri je bila potrjena okužba s SARS-CoV2.

3. v zadnjih 14 dneh ni bil v državi, ki spada na rdeč seznam držav.

4. Če se bodo pri udeleženki oz. udeležencu pojavili zgoraj navedeni znaki/simptomi ali bo potrjena okužba s SARS-CoV-2 pri osebi, ki z otrokom biva v istem gospodinjstvu (najpogosteje družinski član), bo otrok ostal doma. 



**KDAJ:** sobota, 6. marec 2021, 9.00 uri

**ZBORNO MESTO:**	peti kilometer Javorniki (iz Postojne sledite oznakam za kočo Mladiko do spomenika, kjer zavijete desno in se peljete naprej 5km do prvega križišča)

**ZAKLJUČEK:** 	približno ob 14.30

**TEŽAVNOST:**	Pohod traja približno 4 ure. Pot ni težavna in je primerna za otroke od 3. razreda naprej.

**OPREMA:**	pohodna obutev (visoki pohodni čevlji), zimska oblačila (obvezno kapa, rokavice), nahrbtnik, maska in razkužilo

**HRANA, PIJAČA:**	voda ali še bolj nesladkan čaj, sendvič ali dva, suho sadje ali drugi zdravi prigrizki

**CENA:**	0 €

**VODJA:**	Nika Čuk (040 173 239)

**PRIJAVE:**	ŠTEVILO PRIJAV JE OMEJENO. Zbiramo jih najkasneje do petka, 5.3.2021, do 10.00 ure, vodji izleta na e-naslov nikacuk1995@gmail.com (pošljite izpolnjeno prijavnico!). 

**V primeru slabega vremena ali kakršnih koli drugih sprememb oziroma omejitev bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do petka zvečer.**
