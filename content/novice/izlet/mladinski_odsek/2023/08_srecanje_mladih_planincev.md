---
title: SREČANJE MLADIH PLANINCEV NA VREMŠČICI
type: "post"
date: 2023-05-11
author: PD Postojna
slug: srecanje_mladih_planincev
tags: ['Novice', 'Izlet', 'Mladinski odsek', 'maj 2023', '2023']
---

Vremščico lahko večina nas opazuje iz domačega kraja, kdaj pa kdaj se nanjo tudi povzpnemo, verjetno z nam najbližjega izhodišča.

Ste se pa nanjo povzpeli iz Senožeč v družbi mladih planincev Primorske? Verjetno ne. Veste, kako zveni pesem na njenih pobočjih? Morda, a gotovo ne, ko se ta razlega iz številnih mladih grl. Ste se na njenih pobočjih igrali kakšne športne igre? Na našem izletu bo tako, zato vas vabimo, da se ga udeležite.

Izlet je namenjen šolskim in starejšim predšolskim otrokom, ki zmorejo 3 do 4 ure zmerne hoje skupaj. Obogatili ga bomo še z druženjem mladih, kulturnim programom in športnimi igrami na travniku pod vrhom.

**KDAJ:** V nedeljo, 21. 5. 2023

**ODHOD:** 6:45 AP Pivka (Krpanov dom), 7:00 Postojna (AP pred OŠ A. Globočnika), 7.15 AP Hruševje.

**POVRATEK:** med 15.00 in 16.00 uro.

**TEŽAVNOST:** Izlet je primeren za vse, ki so vajeni 3 do 4 ure zmerne hoje. Pot ni zahtevna.

**POTREBNA OPREMA:** Nahrbtnik, lahki planinski čevlji, topla oblačila, rezervna majica, zaščita proti klopom in soncu.

**HRANA in PIJAČA:** voda, čaj, druge negazirane, manj sladke pijače, prigrizki, hrana iz nahrbtnika.

**VODJA:** Marija Kuhar (041 663 117)

**CENA IZLETA:** 10 EUR.

**PRIJAVE:** najkasneje do srede, 17. 5. 2023 do 14. ure mentoricam na šoli ali na elektronski naslov: marija.kuhar.ku@gmail.com.

V primeru slabega vremena bo izlet odpovedan, o čemer vas bomo obvestili najkasneje v petek 19. 5. 2023.
