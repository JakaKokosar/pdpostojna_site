---
title: Pliskina pot (planinski dan žena in mučenikov)
type: "post"
date: 2023-02-27
author: PD Postojna
slug: pliskina_pot
tags: ['Novice', 'Izlet', 'Mladinski odsek', 'marec 2023', '2023']
---

Ker se nas zima še kar drži, se bomo za letošnji dan žena ter dan mučenikov odpravili nekam, kjer je topleje. Odšli bomo na Kras, natančneje v kraj Pliskovica. Pliskovica je dobila ime po beli ptičici, drobni pastirici, ki tam domuje. Kraj so poimenovali pastirji (sprva Pliska), ko so tja gnali past koze in ovce. Sto hišnih številk, prostrani pašniki in vinogradi, pa suhi zidovi so le nekatere izmed stvari, ki Pliskovici dajejo res tisto pravo kuliso Krasa. In da bomo kraj bolje spoznali, se bomo odpravili na Pliskino pot. Po dobrih 6 kilometrov dolgi krožni poti nas bodo vodile oznake kar v obliki ovčic. Te nas bodo vodile skozi kraško gmajno, mimo kali in lokev, ostankov kapele poljske bolnišnice iz II. svetovne vojne, kamnite pastirske hiške ter drugih čudes kraškega sveta. Po končanem pohodu se bomo odpravili še do Domačije Vrabči, kjer si bomo ogledali, kako poteka žganjekuha ter nekaj malega tudi degustirali.

**KDAJ:**  v soboto, 4. marca 2023

**ZBORNO MESTO:**  ob 8.00 na parkirišču pred PTC Primorka

**PREVOZ:**  Prevoz bo kombiniran (kombi, lasten prevoz), dobili se bomo pred Primorko in razvrstili v avtomobile, da bo le teh čim manj.

**ZAKLJUČEK:**  prihod okrog 16.00 ure v Postojno

**TEŽAVNOST:**  čas hoje je približno 2 do 3 ure

**OPREMA:**  pohodna obutev, vremenu primerna oblačila, nahrbtnik

**HRANA, PIJAČA:**  voda ali nesladkan čaj, sendvič ali dva, suho sadje ali drugi zdravi prigrizki

**CENA:**  7 € ogled domačije Vrabči, glede prevoza se bomo dogovorili na licu mesta

**VODJA:**  Nika Čuk in Martin Mahnič

**PRIJAVE:**  najkasneje do četrtka, 2.3.2023, do 18.00 ure Niki na mail: nikacuk1995@gmail.com (040-173-239)

V primeru slabega vremena bo izlet odpovedan, o čemer bomo prijavljene obvestili telefonsko najkasneje do petka, 3.3.2023.
