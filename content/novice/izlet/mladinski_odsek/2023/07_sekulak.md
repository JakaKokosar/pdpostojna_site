---
title: SEKULAK
type: "post"
date: 2023-04-04
author: PD Postojna
slug: sekulak
tags: ['Novice', 'Izlet', 'Mladinski odsek', 'april 2023', '2023']
---

Sekulak je 888 metrov visoka razgledna točka na stranskem grebenu Čavenskega masiva. Izstopa iz same linije glavnega grebena, zato se z njega ob lepem sončnem vremenu razpre pogled na spodnjo Vipavsko dolino, pa vse tja do Jadranskega morja ter Dolomitov. Na poti proti vrhu si lahko pod znamenito vitovsko cerkvijo sv. Marije ogledamo Vitovsko jezero. Jezero je pravi biser, saj je edino naravno jezero ne le v Vipavski dolini, temveč celotni slovenski mediteranski pokrajini. Jezero leži v gozdu in se napaja iz manjšega izvira, ki leži nekaj metrov nad samim jezerom. Sam izvir je zavarovan kot naravni spomenik. Vabljeni vsi, ki bi v dobri družbi in lepi naravi radi spoznali hrib sosednje Vipavske doline.

**KDAJ:** v nedeljo, 16. aprila 2023

**ZBORNO MESTO:**
- 07.10 pred Krpanovim domom (Pivka)
- 07.30 na parkirišču pred PTC Primorka (Postojna)

**ZAKLJUČEK:** prihod okrog 16.00 ure

**TEŽAVNOST:** čas hoje je prib. 4 ure, izlet je primeren za otroke od 1. razreda dalje

**OPREMA:** pohodna obutev, vremenu primerna oblačila, nahrbtnik

**HRANA, PIJAČA:** voda ali nesladkan čaj, sendvič ali dva, suho sadje ali drugi zdravi prigrizki

**CENA:** 15 €

**VODJA:** Aleksander Furlan in Hana Čuk

**PRIJAVE:** najkasneje do četrtka, 13.4.2023, do 16.00 ure Hani na mail: hanacuk1999@gmail.com; število mest je omejeno!

V primeru slabega vremena bo izlet odpovedan, o čemer bomo prijavljene obvestili telefonsko ali na spletni strani PD Postojna najkasneje do petka, 14. 4. 2023.
