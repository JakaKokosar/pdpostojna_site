---
title: POČEK IN KAMENA GORA
type: "post"
date: 2020-09-24
author: Matej Škrlj
slug: pocek_in_kamena_gora
tags: ['Novice', 'Izlet', 'Turnokolesarski odsek', 'september 2020', '2020']
---

ZBIRNO MESTO
V nedeljo, 27.09.2020. Rakitnik, pri cerkvi ob 8:45
TRAJANJE
Odhod ob 9:00, predviden prihod nazaj ob 13:00

**OPREMA**
Brezhibno gorsko kolo s profiliranimi gumami, vsaj sprednje vzmetenje, čelada (OBVEZNA!!!), rokavice, rezervna zračnica, zadostna količina hrane in pijače. Priporočljiva tudi uporaba ščitnikov.

**OPIS POTI**
Precej razgibana gorsko-kolesarska tura po obrobju vojaškega poligona Poček. Začnemo s kolesarjenjem skozi Rakitnik, potem pa se rahlo vzpnemo na vojaški poligon in kolesarimo v smeri Postojne. V križišču pod Kočo Mladiko zavijemo na javorniško cesto in nadaljujemo proti izhodišču za prvi ''spust'' imenovan Poček. Po ''spustu'' se začnemo vzpenjati po gozdni vlaki v smeri proti Sveti trojici. Na križišču gozdnih cest se odcepimo proti Babi. Zopet se odcepimo na precej strm kolovoz čez travnik proti vrhu Kamne gore. Na vrhu zaslužena pavza, potem pa drugi ''spust'' imenovan Kamena gora. Po ''spustu'' sledi še krajši vzpon do zaključnega dela ''spusta'', potem pa se priključimo na cesto čez vojaški poligon in nadaljujemo proti izhodišču. 

**ZAHTEVNOST**
Zahtevna/zelo zahtevna tura. Vzpon do V4 in spust do S4.
Na zahtevnejših odsekih lahko peš.

**TEHNIČNI PODATKI**
Dolžina ture: 20 km
Skupni vzpon: cca 600 m
Predviden čas kolesarjenja: 4 h

**PRIJAVE**
Do sobote, 26.09. 2020. do 18:00 ure na mobilno številko 031 713 463 (Matej), SMS, ali elektronski naslov skrlj.matej@gmail.com, ali 041 925 499 (Mitja).

Prosimo, da ob prijavi sporočite vašo številko mobilnega telefona in elektronski naslov, da vas bomo lahko obvestili o morebitnih spremembah načrtovanega izleta. S prijavo udeleženec potrdi, da se zaveda zahtevnosti ture ter izpolnjuje zdravstvene, fizične in tehnične pogoje za varno sodelovanje.

Udeleženec vozi na lastno odgovornost in je dolžan upoštevati navodila in odločitve vodje ture.

Želimo vam varno kolesarjenje in veliko užitkov,
TURNOKOLESARSKI ODSEK PD POSTOJNA