---
title: POČEK - Skrite in še bolj skrite poti
type: "post"
date: 2022-11-07
author: Matej Škrlj
slug: skrite_in_se_bolj_skrite_poti
tags: ['Novice', 'Izlet', 'Turnokolesarski odsek', 'november 2022', '2022']
---

**ZBIRNO MESTO**  
V soboto, 12.11.2022,  ob 9:00
Rakitnik, pri cerkvi.
Ob glavni cesti Postojna - Pivka, mimo letališča, na začetku vasi ob cesti.

**TRAJANJE**  
Odhod ob 9:15, predviden prihod nazaj ob 12:30

**OPREMA**  
Brezhibno gorsko kolo s profiliranimi gumami, sprednje in zadnje vzmetenje, čelada OBVEZNA!!! (brez nje ne štartamo), rokavice, ščitniki za kolena in komolce (neobvezno, po želji), zadostna količina hrane in pijače.

**OPIS POTI**  
Raziskovali bomo poti, ki so jih skozi več desetletij ustvarila kolesa kmečkih vozov, vojaških oklepnikov, kros motorjev in lokalnih pešakov. Peljali se bomo mimo podrtije na Počku, ki je bila konec 19. st. prostor za vzrejo konj ugledne kobilarne iz Lipice, nekakšen ''Lipicanski vrtec'', in podrtije na Sv. Juriju, ki izhaja iz 14. st. in je bila pred skoraj 300 leti zapuščena in preseljena v vas Žeje. ''Divjali'' bomo čez pašnike, čez luže velikanke in mimo lovskih prež, se spuščali v vrtače in se imeli fino.

**ZAHTEVNOST**  
Zahtevna tura. Vzpon do V4 in spust do S4.
Na najzahtevnejših odsekih lahko peš.

**TEHNIČNI PODATKI**  
Dolžina ture: cca 20 km
Skupni vzpon: cca 600 m
Predviden čas kolesarjenja: 3 h s postanki

**PRIJAVE**  
Do petka, 11.11. 2022. do 18:00 ure na mobilno številko 031 713 463 (Matej), SMS, ali elektronski naslov skrlj.matej@gmail.com

Prosimo, da ob prijavi sporočite vašo številko mobilnega telefona in elektronski naslov, da vas bomo lahko obvestili o morebitnih spremembah načrtovanega izleta. S prijavo udeleženec potrdi, da se zaveda zahtevnosti ture ter izpolnjuje zdravstvene, fizične in tehnične pogoje za varno sodelovanje.

Udeleženec vozi na lastno odgovornost in je dolžan upoštevati navodila in odločitve vodje ture.

Želimo vam varno kolesarjenje in veliko užitkov,
TURNOKOLESARSKI ODSEK PD POSTOJNA
