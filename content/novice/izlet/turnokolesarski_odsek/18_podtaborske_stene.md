---
title: PODTABORSKE STENE
type: "post"
date: 2021-04-24
author: Matej Škrlj
slug: podtaborske_stene
tags: ['Novice', 'Izlet', 'Turnokolesarski odsek', 'april 2021', '2021']
---

**ZBIRNO MESTO**
V nedeljo, 25.04.2021. Pivka, na makadamskem parkirišču ob glavni cesti Pivka Il. Bistrica, v ovinku pred železniškim podvozom (semafor). 
Ob 9:00

**TRAJANJE**
Odhod ob 9:15, predviden prihod nazaj ob 13:30

**OPREMA**
Brezhibno gorsko kolo s profiliranimi gumami, sprednje in zadnje vzmetenje, čelada OBVEZNA!!! (brez nje ne štartamo), rokavice, ščitniki za kolena in komolce (priporočljivo), zadostna količina hrane in pijače.

**OPIS POTI**
Precej razgibana gorsko-kolesarska tura po kraškem robu, Pivški razvodnici. Začnemo z vzponom po makadamski cesti na Primož, potem pa se po pešpoti spustimo do vznožja Šilentabra. Na vrh Šilentabra pelje zeloooo strm kolovoz, ki se proti vrhu ''nekoliko položi''. Nadaljujemo proti Šembijam po deloma kolovozu, predvsem pa enoslednici, ves čas po robu, s katerega imamo prekrasen razgled na vse strani; zgornjo Pivško kotlino, dolino reke Reke z Brkini in okoliške hribe (Snežnik, Nanos, Vremščica, Slavnik, Sv. Trojica). Le kakih 200 metrov pred Šembijami peljemo tik ob robu prepadne stene, ki seže do 70 metrov v globino. Do Podtabra se spustimo čez rob po strmi enoslednici. Od tu naprej peljemo po makadamski cesti nazaj proti Šilentabru. Cesta pelje tik ob steni, nad katero smo vozili prej. Zgradili so jo italijanski vojaki, zato ji domačini pravijo tudi Mussolinijeva cesta na kateri je tudi predor vklesan v živo skalo. Spust s Šilentabra proti Narinu je zelo strma enoslednica, saj se na kratki razdalji spustimo za skoraj 300 metrov. Od tam naprej pa je proti Pivki samo še par kilometrov vožnje po utrjenem kolovozu. Skratka, tura polna doživetij in panoramskih razgledov, tehnično zahtevne vožnje navzgor, po ravnem in navzdol, ter polna vzdihovanja tako nad videnim kot tudi nad težaškim vrtenjem pedal.

**ZAHTEVNOST**
Zelo zahtevna tura. Vzpon do V4 in spust do S4.
Na najzahtevnejših odsekih lahko peš.

**TEHNIČNI PODATKI**
Dolžina ture: cca 20 km
Skupni vzpon: cca 600 m
Predviden čas kolesarjenja: 4 h

**PRIJAVE**
Do sobote, 24.04. 2021. do 18:00 ure na mobilno številko 031 713 463 (Matej), SMS, ali elektronski naslov skrlj.matej@gmail.com
Prijavite se samo resni :))
