---
title: ČEZ PUŠČAVO V ABITANTE
type: "post"
date: 2024-11-26
author: PD Postojna
slug: cez_puscavo_v_abitante
tags: ['Novice', 'Izlet', 'Turnokolesarski odsek', 'november 2024', '2024']
---

**ZBIRNO MESTO**
V soboto, 30. novembra 2024, ob 9:00
Brezovica pri Gradinu, parkirišče za Agrario pri gasilskem domu.

**TRAJANJE**
Odhod ob 9:15, predviden prihod nazaj ob 16:00

**OPREMA**
Brezhibno gorsko kolo s profiliranimi gumami, sprednje in zadnje vzmetenje, čelada OBVEZNA!!! (brez nje ne štartamo), rokavice, (neobvezno, po želji), zadostna količina hrane in pijače. Topla oblačila.

**OPIS POTI**
Kolesarili bomo po zaledju slovenske in hrvaške Istre, skozi vasice, nekatere žal že pozabljene in nekatere, kjer je življenje znova dobilo smisel. Skozi jesen barv in okusov, skozi meditativni zvok vode in gozdov. Vasi s tipično istrsko arhitekturo, razgledi od Jadrana do Triglava, od puščave s peščenimi sipinami do 10-metrskega slapa in 200-metrskega ponora. V drugi polovici ture bomo gostovali na kmetiji Grondali v Abitantih, kjer nas bodo postregli s svojimi domačimi dobrotami.

**ZAHTEVNOST**
Tehnično zelo nezahtevna tura. Vzpon do V2, spust do S2.
Podlaga je na več delih asfaltna in na manj delih makadamska.
Najzahtevnejših odsekov ni.
Prostovoljni prispevek cca 10€ na kmetiji Grondali.

**TEHNIČNI PODATKI**
Dolžina ture: cca 39 km
Skupni vzpon: cca 680 m
Predviden čas kolesarjenja: 6 h s postanki

**PRIJAVE**
Do petka, 29. novembra, do 18:00 ure na mobilno številko 031 713 463 (Matej), SMS, ali elektronski naslov skrlj.matej@gmail.com.