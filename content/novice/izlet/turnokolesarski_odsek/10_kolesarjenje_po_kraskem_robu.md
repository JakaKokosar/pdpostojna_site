---
title: KOLESARJENJE PO KRAŠKEM ROBU
type: "post"
date: 2019-10-24
author: Matej Škrlj
slug: kolesarjenje_po_kraskem_robu
tags: ['Novice', 'Izlet', 'Turnokolesarski odsek', 'oktober 2019', '2019']
---

**ZBIRNO MESTO:**
V nedeljo, 27.10.2019. Praproče nad Črnim kalom ob 9:15

**TRAJANJE:**
Odhod ob 9:30, predviden prihod nazaj ob 13:30

**OPREMA:**
Brezhibno gorsko kolo s profiliranimi gumami, vsaj sprednje vzmetenje, čelada, rokavice, rezervna zračnica, zadostna količina hrane in pijače, repelenti (zaščitna sredstva proti klopom).
<!--more--> 

**OPIS POTI:**
Precej razgibana gorsko-kolesarska tura po Kraškem robu. Začnemo s kolesarjenjem skozi majhno vasico pod Slavnikom, Praproče, potem pa se vzpnemo na goli in zelo razgledni greben tik ob meji s Hrvaško, kjer dosežemo vrha Kojnik in Golič. Tura poteka večinoma po bolj ali manj zaraščenih kolovozih in traktorskih cestah. Ob vračanju proti izhodišču se peljemo še skozi vasici Zazid in Podpeč.

**ZAHTEVNOST:**
Zahtevna/zelo zahtevna tura. Vzpon do V4 in spust do S4.
Na zahtevnejših odsekih lahko peš.

**TEHNIČNI PODATKI:**
Dolžina ture: 25 km
Skupni vzpon: cca 800 m
Predviden čas kolesarjenja: 4 h

**PRIJAVE:**
Do sobote, 26.10. 2019. do 18:00 ure na mobilno številko 031 713 463 (Matej), SMS, ali elektronski naslov skrlj.matej@gmail.com

Prosimo, da ob prijavi sporočite vašo številko mobilnega telefona in elektronski naslov, da vas bomo lahko obvestili o morebitnih spremembah načrtovanega izleta. S prijavo udeleženec potrdi, da se zaveda zahtevnosti ture ter izpolnjuje zdravstvene, fizične in tehnične pogoje za varno sodelovanje.

Udeleženec vozi na lastno odgovornost in je dolžan upoštevati navodila in odločitve vodje ture.

Želimo vam varno kolesarjenje in veliko užitkov,
TURNOKOLESARSKI ODSEK PD POSTOJNA
