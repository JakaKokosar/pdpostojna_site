---
title: Kolesarski izlet »Na morje k sosedom«
type: "post"
date: 2019-11-09
author: Natasa Kocjancic
slug: na_morje_k_sosedom
tags: ['Novice', 'Izlet', 'Turnokolesarski odsek', 'november 2019', '2019']
---

**KDAJ:** v nedeljo, 10.11.2019

**ZBIRNO MESTO:**
V Sečovljah, na postaji Parenzana, ki se nahaja levo iz glavne ceste proti mejnemu prehodu, in sicer tik pred mostom, ki prečka kanal reke Dragonje. V bližini je tudi majhna trgovina Mercator. Link do izhodišča: https://goo.gl/maps/RPQdHMRw7wkuyRfb8. Zberemo se 9:15, odhod 9:30.

**TRAJANJE:** ca 6 ur

**DOLŽINA:** 55 km

**VZPON:** ca 500 m

**PODLAGA:** makadam, kolovoz, asfalt

**TEŽAVNOST:** srednje zahtevna tura, vzpon V2, spust S2

<!--more--> 
**OPREMA:**

- tehnično brezhibno gorsko ali treking kolo s profiliranimi gumami in sprednjim vzmetenjem,
- kolesarska čelada (obvezna!), rokavice, očala, primerna oblačila (rezervna/topla),
- rezervna zračnica primerna kolesu,
- zadostna količina hrane in pijače in
- veljaven osebni dokument za prestop državne meje.

**OPIS POTI:**
Od zbirališča krenemo po slovenski Parenzani do mejnega prehoda Sečovlje, tik za njim zavijemo desno in nadaljujemo po hrvaški Parenzani (makadam). Dvignemo se nad Sečoveljske soline ter z zmernim vzponom nadaljujemo do Buj, kjer zapustimo Parenzano in se počasi spustimo proti morju. Ko dosežemo obalo pri Umagu se obrnemo proti severu in kolesarimo ob obali do Savudrije ter naprej do točke nad Kanegro, kjer se ponovno vrnemo na Parenzano. Sledi samo še spust, prečkanje državne meje in že smo na izhodišču naše jesenske ture.

**PRIJAVE in INFORMACIJE:**
Prijave so obvezne, do sobote, 9.11.2019, do 18. ure, na mob. št. 031 787 345 (Nataša, TK vodnica). S prijavo udeleženec potrdi, da se zaveda zahtevnosti ture ter izpolnjuje zdravstvene, fizične in tehnične pogoje za varno sodelovanje. Udeleženec vozi na lastno odgovornost in je dolžan upoštevati navodila in odločitve vodje ture. V primeru slabega vremena bo tura odpovedana, vsi prijavljeni bodo obveščeni.

Želimo vam varno kolesarjenje in veliko užitkov!
TURNOKOLESARSKI ODSEK PD POSTOJNA.