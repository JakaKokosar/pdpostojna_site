---
title: Kolesarska tura na Nanos
type: "post"
date: 2020-09-18
author: Tomaž Penko
slug: kolesarska_tura_na_nanos
tags: ['Novice', 'Izlet', 'Turnokolesarski odsek', 'september 2020', '2020']
---

Pozdravljeni

V počastitev Dneva planincev in Dneva slovenskega športa, Planinsko društvo Postojna vabi kolesarje in planince Meddruštvenega odbora Primorske, na kolesarsko turo in pohod na Nanos.

Letos nam je Korona preprečila Dan planincev, ki bi moral biti v mesecu juniju. Ker še vedno obstajajo omejitve glede druženja in prireditev, smo se na poziv PZS odločili, da se v počastitev dneva podamo na Nanos.

Kolesarjenje na Nanos je seveda najprej namenjeno druženju, zato tura ne bo "tekmovalno nastrojena".

Tura na Nanos je kondicijsko nekoliko zahtevnejša, saj nas bo skoraj od začetka spremljal vzpon dolg cca 20 km. Tehnično ni zahtevna, razen na par mestih pri spustu (V2, S2, na določenih delih S3). Okrepčali se bomo pred Vojkovo kočo, kjer naj bi se začel program ob 12. uri.

Dobimo se na Prepihu ali drugače povedano pri Kozolcu toplar pri Belskem. Zbirati se bomo pričeli ob 8:00 (odhod ob 8:30). Prekolesarili bomo ca 50 km in ca 1200 vm.

Prijave so obvezne, da vidimo ali bomo imeli zadostno količino vodnikov. Upamo, pa tudi na odziv vodnikov iz ostali PD, saj je to tudi druženje za nas, in priložnost, da se spoznamo Primorci. :)

Še enkrat na kratko:

Na Nanos

**KDAJ**: v soboto, 19.9.2020, zbiranje 8:00 (odhod 8:30)

**ZBIRNO MESTO**: Okrepčevalnica Prepih, Belsko 1a, 6230 Postojna (https://goo.gl/maps/aqArBWJL4CLxMjqL8)

**OPREMA**: Tehnično brezhibno gorsko kolo s profiliranimi gumami in sprednjim vzmetenjem, kolesarska čelada (obvezna!), rokavice, rezervna zračnica, primerna oblačila, zadostna količina hrane in pijače.

**TEHNIČNI PODATKI**: 50 km in ca 1200 vm

**TRAJANJE**: celodnevna tura
**PODLAGA**: asfalt, makadam, kolovoz
**ZAHTEVNOST**: kondicijsko zahtevna tura, tehnično nezahtevna tura (V2, S2/S3)

**PRIJAVE**: do petka, 18.9.2020, do 20. ure, na tel.: 041 208 387 (Tomaž Penko, TKV)

**VODNIKI**: Vabljeno je bilo večina vodnikov iz Primorske, da se po dolgem času zopet snidemo. Če sem koga umes spustil se opravičujem. Torej obvestite en drugega, nekateri pa ste že bili obveščeni.