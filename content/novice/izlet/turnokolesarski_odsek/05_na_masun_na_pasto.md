---
title:  NA MAŠUN NA PAŠTO
type: "post"
date: 2019-06-05
author: Tomaž Penko
slug: na_masun_na_pasto
tags: ['Novice', 'Izlet', 'Turnokolesarski odsek', 'junij 2019', '2019']
---

**KDAJ**: v nedeljo, 9.6.2019

**ZBIRNO MESTO**:
Parkirišče pred PTC Primorka, Novi trg 1, Postojna, ob 8:15
<!--more-->
**TRAJANJE**:
Odhod ob 8:30, predviden povratek ob ca 16:30

**OPREMA**:
Brezhibno gorsko kolo s profiliranimi gumami, vsaj sprednje vzmetenje, čelada, rokavice, rezervna zračnica, zadostna količina hrane in pijače.

**OPIS POTI**:
Kolesarimo skozi Postojno proti Koči Mladiki, pri spomeniku Padlim borcem zavijemo desno na Javorniško cesto. Nadaljujemo do »stražarnice«, »nove hiše«, »stare hiše« in »vrh Korena«, kjer zavijemo levo in čez Jurijevo dolino do Mašuna. Na Mašunu si bomo privoščili pašto ali vsak po svoji želi svojo malico. Nazaj kolesarimo preko Blatne doline, čez Jurišče, Palčje,
Klenik, Slovensko vas, vojaški poligon Poček in Stara vas ter zaključimo na zbirnem mestu v Postojni. Tisti, ki kolesarite po SKTPju si boste lahko v knjižico odtisnili žig, ki se nahaja v Gostišču Mašun. 


**ZAHTEVNOST**:
Zahtevna tura, ki pridobi svojo zahtevnost predvsem zaradi nekoliko več kilometrov. Kolesari se po utrjenih gozdnih cestah in nekaj asfalta. Vzpon do V2 in spust do S2.


**TEHNIČNI PODATKI**:
Dolžina ture: 65 km
Skupni vzpon: cca 1100 v.m.

**PRIJAVE**:
Prijave so obvezne, do sobote, 8.6.2019, do 18. ure, na mob. št. 041 208 387 (Tomaž, TK vodnik I). S prijavo udeleženec potrdi, da se zaveda zahtevnosti ture ter izpolnjuje zdravstvene, fizične
in tehnične pogoje za varno sodelovanje. Udeleženec vozi na lastno odgovornost in je dolžan upoštevati navodila in odločitve vodje ture. 
Želimo vam varno kolesarjenje in veliko užitkov, TURNOKOLESARSKI ODSEK PD POSTOJNA

