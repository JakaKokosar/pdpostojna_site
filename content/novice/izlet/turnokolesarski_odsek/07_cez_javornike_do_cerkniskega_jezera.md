---
title: Čez Javornike do Cerkniškega jezera
type: "post"
date: 2019-07-17
author: Tomaž Penko
slug: cez_javornike_do_cerkniskega_jezera
tags: ['Novice', 'Izlet', 'Turnokolesarski odsek', 'julij 2019', '2019']
---

KDAJ: v soboto, 20.7.2019

ZBIRNO MESTO:
Parkirišče pred PTC Primorka, Novi trg 1, Postojna, ob 7:45

TRAJANJE:
Odhod ob 8. uri, povratek med 14. in 15. uro.

OPREMA:
Brezhibno gorsko kolo s profiliranimi gumami, vsaj sprednje vzmetenje, čelada, rokavice, rezervna zračnica, zadostna količina hrane in pijače.

OPIS POTI:
Kolesarimo skozi Postojno proti Koči Mladiki, zavijemo na Javorniško cesto, s konstantnim vzponom prečkamo Javornike ter z dolgim spustom preidemo na Cerkniško stran vse do Cerkniškega jezera, kjer je krajši postanek. Sledi
povratek čez Rakov Škocjan, delno po asfaltirani cesti Unec-Postojna ter zaključek na zbirnem mestu.

ZAHTEVNOST:
Vzpon od V2 do V3, spust od S2 do S3. Kolesarimo po utrjenih gozdnih cestah, le manjši del po asfaltirani cesti.

TEHNIČNI PODATKI:
Dolžina ture: 46 km
Skupni vzpon: cca 1100 v.m.

PRIJAVE:
Prijave so obvezne, do petka, 19.7.2019, do 19. ure, na mob. št. 041 208 387 (Tomaž, TK vodnik). S prijavo udeleženec potrdi, da se zaveda zahtevnosti ture ter izpolnjuje zdravstvene, fizične in tehnične pogoje za varno sodelovanje. Udeleženec vozi na lastno odgovornost in je dolžan upoštevati navodila in odločitve vodje ture.

Želimo vam varno kolesarjenje in veliko užitkov,
TURNOKOLESARSKI ODSEK PD POSTOJNA.