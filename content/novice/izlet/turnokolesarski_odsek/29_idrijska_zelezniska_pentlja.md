---
title: IDRIJSKA ŽELEZNIŠKA PENTLJA
type: "post"
date: 2023-10-11
author: PD Postojna
slug: idrijska_zelezniska_pentlja
tags: ['Novice', 'Izlet', 'Turnokolesarski odsek', 'oktober 2023', '2023']
---

**ZBIRNO MESTO**
V nedeljo, 22. oktobra 2023, ob 9:00
Hotedršica, novo parkirišče pri gasilskem domu.
Ob glavni cesti Kalce - Idrija, na sredi vasi, ob desni strani cesti.

**TRAJANJE**
Odhod ob 9:15, predviden prihod nazaj ob 15:00

**OPREMA**
Brezhibno gorsko kolo s profiliranimi gumami, sprednje in zadnje vzmetenje, čelada OBVEZNA!!! (brez nje ne štartamo), rokavice, (neobvezno, po želji), zadostna količina hrane in pijače. Naglavna svetilka - čelka.

**OPIS POTI**
Raziskovali bomo železniške poti, imenovane tudi ''feldbani'', iz časa 1. svetovne vojne, ki so jih za potrebe oskrbovanja Soške fronte zgradili Ruski vojni ujetniki. Peljali se bomo po najzahtevnejšem odseku nekdanje železniške proge, ki je na tem delu široka tudi samo do 50 cm, nad strmimi in prepadnimi pobočji Zale in Bele.
Uživali bomo v razgledih na Idrijsko-Cerkljansko hribovje. Pogledali bomo tudi v železniški predor, ki pa je, zaradi ''čudeža pri Kobaridu'' 24. oktobra 1917, ostal nedokončan. Na izviren način, s kolesom, bomo izvedeli nekaj več o mnogim neznanem delu tehnične zapuščine iz 1. sv. vojne, ki je za vedno ostala ujeta v nedrjih Idrijskih gozdov.

**ZAHTEVNOST**
Tehnično zelo zahtevna tura. Vzpon do V3, spust do S3.
Podlaga je na več delih kamnita in preraščena s koreninami.
Na najzahtevnejših odsekih lahko peš.

**TEHNIČNI PODATKI**
Dolžina ture: cca 43 km
Skupni vzpon: cca 650 m
Predviden čas kolesarjenja: 6 h s postanki

**PRIJAVE**
Do sobote, 21.10. 2023. do 18:00 ure na mobilno številko 031 713 463 (Matej), SMS, ali elektronski naslov skrlj.matej@gmail.com

Tura je brezplačna, zaračuna se samo prostovoljni prispevek cca 3€ za vodnika, poznavalca feldbana g. Ivana Rudolfa, pri vstopu v predor.
