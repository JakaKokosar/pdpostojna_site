---
title: Dolina Raše
type: "post"
date: 2023-04-18
author: Matej Škrlj
slug: dolina_raše
tags: ['Novice', 'Izlet', 'Turnokolesarski odsek', 'april 2023', '2023']
---


**ZBIRNO MESTO**
V soboto, 22.04.2023, ob 9:00 (V PRIMERU DEŽJA)
Majcni, na avtobusni postaji, pri balincu.
Na glavni cesti Senožeče - Sežana, v vasi Štorje zavijemo desno proti Štanjelu in takoj spet desno, smer Vrabče, Štjak.

**TRAJANJE**
Odhod ob 9:15, predviden prihod nazaj ob 14:30

**OPREMA**
Brezhibno gorsko kolo s profiliranimi gumami, sprednje in zadnje vzmetenje, čelada OBVEZNA!!! (brez nje ne štartamo), rokavice, gumijaste škornje, ščitniki za kolena in komolce (neobvezno, po želji), zadostna količina hrane in pijače.

**OPIS POTI**
Razgibana gorsko-kolesarska tura po strugi, ob njej in nad reko Rašo. Začnemo z vzponom po kolovozu nad sotesko reke Raše. Peljali se bomo ob več kot 100 let starem vodovodu, ki so ga Ruski ujetniki gradili med 1. sv. vojno in je oskrboval Kras z vodo. Zraven se bomo ozirali po razgledih na Nanos in sotesko ter strigli ušesa jelenjadi in gamsom, ki se pasejo na strmih pobočjih. Pot bomo nadaljevali skozi Dolenjo vas v Senožeška brda, ki so tudi najvišja točka ture, od koder bomo imeli najlepši pogled na Nanoško planoto. Od tam se bomo spustili po gozdnih vlakah in enoslednicah, med resjem in borovnicami, do same struge hudournika Raša. Ob vstopu v strugo se bomo ustavili pri skali, v katero je vklesan spomin na gradnjo vodovodnega kraka Nanos. Naslednjih 10 km bomo vozili po pešpoti ob in po strugi do Mahničev. Malo gor, malo dol. Iz Mahničev se bomo po asfaltni cesti dvignili ven iz doline in iz smeri Kazlje proti vasi Majcni nadaljevali po gozdni cesti proti izhodišču. Skratka, tura polna doživetij in panoramskih razgledov, tehnično zahtevne vožnje navzgor, po ravnem in navzdol.

**ZAHTEVNOST**
Zelo zahtevna tura. Vzpon do V4 in spust do S4.
Na najzahtevnejših odsekih lahko peš.

**TEHNIČNI PODATKI**
Dolžina ture: cca 30 km
Skupni vzpon: cca 1000 m
Predviden čas kolesarjenja: 5 h s postanki

**PRIJAVE**
Do petka, 21.04. 2023. do 18:00 ure na mobilno številko 031 713 463 (Matej), SMS, ali elektronski naslov skrlj.matej@gmail.com

Prijavite se samo resni :)

Prosimo, da ob prijavi sporočite vašo številko mobilnega telefona in elektronski naslov, da vas bomo lahko obvestili o morebitnih spremembah načrtovanega izleta. S prijavo udeleženec potrdi, da se zaveda zahtevnosti ture ter izpolnjuje zdravstvene, fizične in tehnične pogoje za varno sodelovanje.

Udeleženec vozi na lastno odgovornost in je dolžan upoštevati navodila in odločitve vodje ture.

Želimo vam varno kolesarjenje in veliko užitkov,
TURNOKOLESARSKI ODSEK PD POSTOJNA
