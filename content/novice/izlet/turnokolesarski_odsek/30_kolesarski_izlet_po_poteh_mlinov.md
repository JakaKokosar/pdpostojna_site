---
title: Turnokolesarski izlet po poteh mlinov ob reki Pivki
type: "post"
date: 2024-03-21
author: PD Postojna
slug: kolesarski_izlet_po_poteh_mlinov
tags: ['Novice', 'Izlet', 'Turnokolesarski odsek', 'marec 2024', '2024']
---

Turno kolesarski odsek PD Postojna vabi na letošnji prvi voden
kolesarski izlet po poteh mlinov ob reki Pivki.

Kdaj: Nedelja, 24.3.2024, ob 10.00 uri
Zbirno mesto: Parkirišče pod Slovensko vasjo
Trajanje: s postanki približno 3 do 4 ure

Opis: Trasa je dolga približno 30 km, premagali bomo cca 400 višinskih
metrov. Prevozili jo bomo v počasnem tempu, primernem letnemu času.
Vozili bomo po kolovozih, gozdnih poteh, stezah in makadamu. Pot
je primerna za gorska kolesa z grobo profiliranimi gumami in vsaj
prednjim vzmetenjem. Na poti je le en krajši zahteven spust, ki ga bomo
prehodili, ostala trasa pa je tehnično nezahtevna. Udeleženci morajo
biti vajeni vožnje po razgibanem in kamnitem terenu. Obvezna je uporaba
čelade, v nahrbtniku pa naj bodo rezervna zračnica, po osebni potrebi
čokoladica ali sendvič, dovolj pijače ter oblačila primerna dnevni
temperaturi.

Kaj bomo videli?
Od Slovenske vasi bomo sledili toku reke Pivke in si ogledali lokacije
ter ostanke starih mlinov in žag, ki so v preteklosti predstavljali
pomembno dejavnost na pivškem.
Vračali se bomo mimo posestva Bile, se povzpeli na razgledni Okroglek,
od koder je najlepši pogled na Petelinjsko jezero. Poiskali bomo ruševine
cerkvice Sv. Marjete ter si ogledali vhod v Matijevo jamo...
vmes pa uživali v svežem zraku in gozdnih poteh.

Število udeležencev je do 12 oseb, prijave so obvezne na
mtjkristan@gmail.com ali 041 925 499 - Mitja, kjer dobite dodatne
informacije. Udeležba je brezplačna. Vabljeni!
V primeru slabega vremena (dežja) bo tura prestavljena.


Lep pozdrav,
Valentina