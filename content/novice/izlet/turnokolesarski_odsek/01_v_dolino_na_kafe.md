---
title: Kolesarska tura »V DOLINO NA KAFE«
type: "post"
date: 2019-01-25
author: Mitaj Kristan
slug: v_dolino_na_kafe_2019
tags: ['Novice', 'Izlet', 'Turnokolesarski odsek', 'januar 2019', '2019']
---

S Kozine se bomo spustili po glavni cesti v smeri Kopra do odcepa za Klanec. Priključimo se STKP in nadaljujemo desno skozi vasi Klanec in Ocizla. Mimo cerkvice Marije Magdalene v Ocizli se spustimo do Ocizelskih jam. <!--more--> 
Preko kraške gmajne, ki sledi, po utrjenem makadamu pripeljemo do gradu Socerb (kontrolna točka STKP, razgled na Tržaški zaliv). Od gradu se skozi vas Socerb po ovinkasti asfaltni cesti  preko državne meje spustimo v Dolino. Zapeljemo se skozi Boljunec do najnižje ležeče planinske koče Refuggio Mario Premuda. Tukaj bo čas za počitek, malico in obljubljeno »kafe«. Po okrepčilu sledi 2 km asfaltnega vzpona do priključka na traso nekdanje železnice. Po njej bomo v zmernem vzponu ter razgledih na dolino Glinščice skozi tunele prikolesarili do izhodišča v Kozini.


**Datum**: 3. 2. 2019

**Zbirno mesto**: Kozina, parkirišče pri bencinski črpalki, cca 500 m od izhoda iz AC v smeri Koper, na levi    strani ceste. Start ob 09.30 uri.

**Podatki o turi**:
Trajanje ture: 4-5 ur (s postanki)
Razdalja: 33 km
Vzpon: 450 m
Podlaga: asfalt, makadam, kolovoz
Zahtevnost: lahka V1-2, S2

**Oprema kolesarja**:
Glede na letni čas so priporočena toplejša oblačila v slojih - dolga majica, kolesarska jakna in vetrovka, zaščita proti vetru za glavo in dodatno suho perilo. Na turi je obvezna uporaba zaščitne opreme (čelada, rokavice, očala) in osebne opreme kolesarja (prva pomoč, hrana, zadostna količina pijače). S seboj imejte osebni dokument in zdravstveno izkaznico.

**Tehnična oprema**:
Tehnično brezhibno gorsko kolo s profiliranimi gumami in sprednjim vzmetenjem, tlačilka, vsaj ena rezervna zračnica in komplet za krpanje.

**Vodja ture**: Mitja Kristan, vodnik TKV1
Zaradi lažje organizacije prosim za prijavo na mtjkristan@gmail.com oz. GSM 041 925 499.

**Opombe**: 
S prijavo potrjujete, da se zavedate zahtevnosti ture in da izpolnjujete zdravstvene, fizične in tehnične pogoje za varno sodelovanje. Udeleženec vozi na lastno odgovornost. Dolžan je upoštevati cestno prometne predpise ter navodila in odločitve vodje ture. V primeru slabe vremenske napovedi bo tura preložena. O tem vas bomo obvestili po SMS ali e pošti, najkasneje v petek 1. 2. 2019.
