---
title: Razpis za najem Vojkove Koče na Nanosu
type: "post"
date: 2024-05-06
author: PD Postojna
slug: razpis_za_najem_vojkove_koce_na_nanosu
tags: [Novice, Dogodek, 'maj 2024', '2024']
---

PLANINSKO DRUŠTVO POSTOJNA
Javorniška pot 24, p.p. 11
6230 Postojna                          

po sklepu Upravnega odbora objavlja JAVNI RAZPIS za najem  Vojkove Koče na Nanosu.

Oskrbniku oddamo v najem Vojkovo kočo na Nanosu za določen čas z možnostjo podaljšanja najema. 

Pogoji razpisa:
•	poznavanje dela z blagajno, 
•	poznavanje skladiščne evidence materiala,  
•	kulinarične spretnosti, 
•	poznavanje HACCP sistema, 
•	znanje hišnih opravil,
•	tovrstne delovne izkušnje, 
•	ljubitelj gora, 
•	poznavanje okoliških gora in poti, 
•	zaželeno znanje tujih jezikov. 

Pogoj za dobrega oskrbnika, ki bi ga želeli imeti, je tudi osebna urejenost, veder značaj, profesionalen pristop pri vodenju  in prijazen odnos do obiskovalcev.

I. PREDMET NAJEMA
-  Predmet najema je Vojkova koča na Nanosu, v neto tlorisni površini  491,47 m2 , ki obsega  jedilnico, kuhinjo, sobe v kleti in mansardi (trenutno nedokončane), sanitarije, hodnike in kleti, kotlovnico ter pripadajoče objekte, kot so vodohrama, drvarnica in mala komunalna čistilna naprava ter pripadajoče parcele v okolici koče.

II. DEJAVNOST V OBJEKTU
 - Objekt je skladno z Zakonom o gostinstvu uvrščen med gostinske obrate, za katere  velja Pravilnik o minimalnih tehničnih pogojih  in o minimalnem obsegu za opravljanje gostinske dejavnosti.
- Vojkova koča na Nanosu je uvrščena med planinske postojanke III. Kategorije pri Planinski zvezi Slovenije in je zato pri poslovanju in obratovanju potrebno upoštevati Pravilnik o planinskih kočah, bivakih in planinskih učnih središčih 

III. UDELEŽBA NA RAZPISU
- Na razpis za najem Vojkove koče na Nanosu se lahko prijavijo pravne ali fizične osebe, ki izpolnjujejo in sprejemajo pogoje na osnovi Zakona o gostinstvu in ostale zakonodaje s področja gostinstva in turizma, Pravilnika o planinskih kočah, bivakih in planinskih učnih središčih.

Za prijavo oddajte svoj življenjepis s poudarkom na preteklih izkušnjah in videnjem razvoja dejavnosti v koči, najkasneje do 12. maja 2024 na elektronski naslov info@pdpostojna.si V prijavi tudi navedite kolikšno najemnino ste pripravljeni plačati.

Z izbranimi kandidati bodo opravljeni ločeni razgovori. Prednost bodo imeli kandidati, ki izpolnjujejo pogoje, navedene v razpisu. 

Upravni odbor                                                                                  
Planinskega društva Postojna                                                          

predsednica
Neva Šemrov