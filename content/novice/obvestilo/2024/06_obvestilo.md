---
title: Vabilo na delovno akcijo čiščenja poti Osojnica - Volče
type: "post"
date: 2024-03-14
author: PD Postojna
slug: obcni_zbor
tags: [Novice, Dogodek, 'marec 2024', '2024']
---

PD Postojna bo v soboto, 23. 3. 2024, izvedla delovno akcijo čiščenja poti Osojnica - Volče.

Pot je bila lani zaradi neprehodnosti na dveh odsekih s strani Planinske
zveze zaprta. Posekati bo potrebno precej nizkega rastja in vejevja. Zato bodo najbolj
dobrodošli tisti, ki bodo imeli motorke ali motorne kose. 
Vabljeni pa tudi vsi ostali za pomoč pri odstranjevanju porezanega rastja.

Nekaj opreme imamo v društvu. Če imate kakšno primerno opremo doma, jo vzemite s sabo.
V kolikor bo dovolj udeležbe, se bo vzporedno izvajalo tudi obnavljanje oznak.

Odhod:
- ob 8:00 iz Postojne (parkirišče pred Eurospinom),
- ob 8:30 iz Pivke (pred Sparom).

Skupaj se bomo odpeljali do izhodišča pod Borštom, kjer se bomo razdelili
v skupine.

Za lažjo organizacijo vas prosimo, da udeležbo potrdite na 031 692 113
ali na mail markacisti@pdpostojna.si.

V primeru slabega vremena akcija odpade.