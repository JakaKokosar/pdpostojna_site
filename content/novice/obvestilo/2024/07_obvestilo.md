---
title: Razpis za oskrbnika Koče na Pečni rebri
type: "post"
date: 2024-04-13
author: PD Postojna
slug: razpis_za_oskrbnika_koce_na_pecni_rebri
tags: [Novice, Dogodek, 'april 2024', '2024']
---


PLANINSKO DRUŠTVO POSTOJNA
Javorniška pot 24, p.p. 11
6230 Postojna                                                   

objavlja po sklepu Upravnega odbora z dne 05.04.2024 JAVNI RAZPIS za najem koče Mladike na Pečni rebri.

V najem oddamo kočo Mladika na Pečni rebri za določen čas enega leta z možnostjo podaljšanja. V koči Mladiki je možna strežba pijače in priprava hrane.
Pogoji razpisa:
•	poznavanje osnov gostinske dejavnost,
•	poznavanje dela z blagajno, 
•	poznavanje skladiščne evidence materiala,  
•	kulinarične spretnosti za pripravo jedi, 
•	poznavanje HACCP sistema, 
•	znanje hišnih opravil,
•	tovrstne delovne izkušnje.

Pogoj za dobrega najemnika, ki bi ga želeli imeti, je tudi osebna urejenost, veder značaj, profesionalen pristop pri vodenju  in prijazen odnos do obiskovalcev.

I. PREDMET NAJEMA

-  Predmet najema je koča Mladika na Pečni rebri nad Postojno, ki obsega prostor s točilnim pultom, manjši prostor za goste, kuhinjo, sanitarije,  ter pripadajoče objekte, kot so vodnjak, drvarnica in terasa.

II. DEJAVNOST V OBJEKTU
 
- Objekt je skladno z Zakonom o gostinstvu uvrščen med gostinske obrate, za katere  velja Pravilnik o minimalnih tehničnih pogojih  in o minimalnem obsegu za opravljanje gostinske dejavnosti.
- Koča Mladika na Pečni rebri je uvrščena med planinske postojanke III. Kategorije pri Planinski zvezi Slovenije in je zato pri poslovanju in obratovanju potrebno upoštevati Pravilnik o planinskih kočah, bivakih in planinskih učnih središčih 

III. UDELEŽBA NA RAZPISU

-Na razpis za najem koče Mladike  se lahko prijavijo pravne ali fizične osebe, ki izpolnjujejo in sprejemajo pogoje na osnovi Zakona o gostinstvu in ostale zakonodaje s področja gostinstva in turizma, Pravilnika o planinskih kočah, bivakih in planinskih učnih središčih.

Za prijavo oddajte svoj življenjepis s poudarkom na preteklih izkušnjah in videnjem razvoja dejavnosti v koči, na elektronski naslov info@pdpostojna.si  do 20.04.2024.V prijavi tudi navedite kolikšno najemnino ste pripravljeni plačati.

Z izbranimi kandidati bodo opravljeni ločeni razgovori, omogočen bo ogled koče. Prednost bodo imeli kandidati, ki izpolnjujejo pogoje, navedene v razpisu. Od izbranega kandidata bomo zahtevali potrdilo o nekaznovanju.

Upravni odbor                                              
Planinskega društva Postojna 

Predsednica
Neva Šemrov