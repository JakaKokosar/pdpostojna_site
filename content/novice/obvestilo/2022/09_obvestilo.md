---
title: Donacija dela dohodnine za Planinsko društvo Postojna – še je čas.
slug: obvestilo_9
type: "post"
date: 2022-12-29
author: PD Postojna
tags: [Obvestilo, 'december 2022', '2022']
---

Spoštovani planinci in drugi oboževalci planin in narave!

Davčni zavezanec rezident lahko zahteva, da se do 1 % dohodnine, odmerjene po zakonu o dohodnini, nameni za financiranje upravičencev do donacij (nevladne organizacije, politične stranke in drugi).

Upravičenci, katerim je mogoče nameniti del dohodnine, so objavljeni na seznamu, ki ga za posamezno leto določi vlada in je objavljen v Uradnem listu RS najpozneje do 30. septembra tistega leta, za katero se odmerja dohodnina ter nato tudi na spletni strani FURS.
Upravičenci so društva in organizacije, ki delujejo v javnem interesu. Med njimi je tudi Planinsko društvo Postojna, ki ima status društva v javnem interesu na področju športa.

Vsem tistim, ki ste nam del dohodnine že namenili, se iskreno zahvaljujemo. Vse tiste, ki se za namenitev dela dohodnine še niste odločili, pa vabimo, da izberete naše društvo in obrazec oddate do **31. 12. 2022.**

[OBRAZEC](/documents/obrazec-za-donacijo-dela-dohodnine.pdf)

Izpolnjen obrazec lahko pošljete elektronsko ali po navadni pošti na pristojni davčni urad:

Davčni urad v Postojni:
Finančni urad Postojna
p. p. 184
6230 Postojna

Imetniki digitalnega potrdila pa lahko zahtevek izpolnete preko spletnega obrazca  
([Dodatna pojasnila](https://edavki.durs.si/EdavkiPortal/openportal/CommonPages/Opdynp/PageD.aspx?category=namenitev_dela_dohodnine_fo)).

**Še enkrat hvala vsem, ki ste in ki nam boste pomagali.**
