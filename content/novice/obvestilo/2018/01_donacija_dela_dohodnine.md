---
title: Donacija dela dohodnine za obnovo Vojkove koče na Nanosu
slug: donacija_dela_dohodnine
type: "post"
date: 2018-12-16
author: PD Postojna
tags: [Obvestilo, 'december 2018', '2018']
---

Spoštovani  planinci in drugi simpatizerji planin in narave,
Kot veste, lahko o načinu porabe 0,5% plačane dohodnine odločate sami. Upravičenci so društva in organizacije, ki delujejo v javnem interesu. Med upravičence do teh sredstev sodi tudi Planinsko društvo Postojna, ki ima status društva  v javnem interesu na področju športa.<!--more-->
Naše aktivnosti so pestre in namenjene vsem generacijam. Planinski izleti za otroke in odrasle, kolesarski izleti, planinski tabor, izobraževanja, predavanja, tekmovanja, skrb za planinske poti so naše najpomembnejše dejavnosti, poleg teh pa še skrb za dve planinski koči. Naš največji finančni zalogaj trenutno je obnova Vojkove koče na Nanosu. Da bi prenova bila čim hitrejša, nam lahko pomagate z donacijami ali z izpolnitvijo priloženega obrazca.
Izpolnjen obrazec lahko pošljete elektronsko ali po navadni pošti na pristojni davčni urad, imetniki digitalnega potrdila pa lahko zahtevek izpolnijo preko spletnega obrazca. Za odmero dohodnine za leto 2018 bo zadnji rok za oddajo zahtevka 31.12.2018.


<a class="btn" href="/documents/donacije_dohodnine_2018_obrazec.doc">
    <button class="btn btn-primary btn-lg get-started-btn">Obrazec</button>
</a>

**Davčni urad v Postojni:**<br />
Finančni urad Postojna<br />
p. p. 184<br />
Tržaška cesta 1<br />
6230 Postojna <br />

<span style="color:red">**Majhna gesta, ki nas nič ne stane, je lahko velik prispevek k temu, da bo Vojkova koča na Nanosu še naprej nudila gostoljubje in zavetje naslednjim rodovom planincev.** text</span>
