---
title: Ukrepi in priporočila PZS
slug: ukrepi_in_priporocila_pzs
type: "post"
date: 2020-03-18
author: PZS
tags: [Obvestilo, 'marec 2020', '2020']
---

**Obiskovalce gorskega sveta, planince, alpiniste, plezalce, turne smučarje, kolesarje in druge pozivamo, naj se glede na trenutne razmere vsem aktivnostim v gorskem svetu odpovejo. Odsvetujemo vse skupne dolinske aktivnosti v okviru društev, odsekov ali posamezno organiziranih skupin!**

<!--more--->
Enako svetuje tudi [Gorska reševalna zveza Slovenije][1], kjer opozarjajo, da omejitve veljajo tudi pri gorskem reševanju. Ob sumu na okužbo ponesrečenca z virusom SARS-Cov-2 bodo piloti prevoz s helikopterjem zelo verjetno odklonili, gorski reševalci pa bodo najprej poskrbeli za lastno varnost - reševanje se tako lahko precej zaplete, saj v tej situaciji ni nič samoumevno.

Vlada RS je poostrila ukrepe za zajezitev širjenja koronavirusa in izdala odlok o začasni prepovedi prodaje blaga in storitev potrošnikom v Republiki Sloveniji. Sem se uvrščajo gostinske in nastanitvene dejavnosti, kar pomeni, da je [prepoved obratovanja tudi za vse planinske koče][2], ki ostajajo zaprte do preklica.


Pozivamo k upoštevanju naslednjih priporočil:

- Planinska društva oz. klubi in njihovi odseki naj [začasno ustavijo izvajanje vseh dejavnosti][3] - planinskih izletov, dejavnosti alpinističnih, športnoplezalnih, turnokolesarskih, turnosmučarskih in planinskih šol, tečajev, usposabljanj, družabnih dogodkov, krožkov, občnih zborov ... 

- Članstvo alpinističnih in športnoplezalnih odsekov in klubov naj [ne izvaja šol in kakršnih koli, tudi športnoplezalnih vzponov][4].

- [Planinske koče so do nadaljnjega zaprle svoja vrata][5], prav tako plezalni centri in telovadnice. Zavedajmo se, da vsako druženje, bodisi na turi, v plezališču ali avtomobilu, pomeni nepotrebno izpostavljanje prenosa virusa. 

- Možnost prenosa okužbe tudi z dotikanjem površin, na katere se je prenesel virus z dotikom človek-predmet in tudi predmet-predmet. Izpostavljamo jeklenice, kline in skobe na planinskih poti, ograje, klopce in oprimke v plezalnih centrih in plezališčih. Na površinah virus lahko preživi tudi več dni!

- Priporočamo, da se vse načrtovane gorniške aktivnosti v tujini do preklica odpovejo.

- [Strokovni služba PZS delo opravljamo od doma][6] - kontaktirate nas lahko preko elektronske pošte. [Včlanjevanje][8] je možno preko portala [clanarina.pzs.si][7]. Planinska trgovina je zaprta, izdelke iz naše ponudbe lahko naročite v naši [spletni trgovini][9].

- Pri preprečevanju okužbe z virusom SARS-CoV-2 je tako kot pri drugih nalezljivih bolezni, ki povzročajo okužbe dihal, priporočljivo upoštevati naslednje vsakodnevne preventivne ukrepe [Nacionalnega inštituta za javno zdravje][10].

**Le skupaj lahko pripomoremo k zajezitvi širjenja okužbe z novim koronavirusom, zato je še posebej pomembno, da vsi skupaj in vsak posameznik delujemo odgovorno in preventivno za skupno dobro.**

[1]: http://grzs.si/novice.php?pid=762
[2]: https://www.pzs.si/novice.php?pid=14165
[3]: https://www.pzs.si/novice.php?pid=14154
[4]: https://www.pzs.si/novice.php?pid=14162
[5]: https://www.pzs.si/novice.php?pid=14165
[6]: https://www.pzs.si/novice.php?pid=14157
[7]: https://clanarina.pzs.si/
[8]: https://www.pzs.si/clan/vpis.php
[9]: https://www.pzs.si/trgovina.php
[10]: https://www.nijz.si/sl/preprecevanje-okuzbe-z-virusom-sars-cov-2019
