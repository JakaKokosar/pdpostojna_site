---
title: "Javni razpis za najem koče Mladike na Pečni rebri"
slug: javni_razpis_za_najem_koče_mladike_na_pecni_rebri
type: "post"
date: 2020-09-15
author: PD Postojna
tags: [Obvestilo, 'september 2020', '2020']
---
PLANINSKO DRUŠTVO POSTOJNA\
Javorniška pot 24, p.p. 11\
6230 Postojna


<center>
objavlja\
po sklepu Upravnega odbora z dne 11.09.2020\
**JAVNI RAZPIS**\
**za najem**\
**koče Mladike na Pečni rebri**\
</center>


**V najem oddamo kočo Mladika na Pečni rebri za določen čas z možnostjo podaljšanja.**
**V koči je možna strežba pijače in priprava hrane.**

Pogoji razpisa:

- poznavanje gostinske dejavnost,
- poznavanje dela z blagajno, 
- poznavanje skladiščne evidence materiala,  
- kulinarične spretnosti, 
- poznavanje HACCP sistema, 
- znanje hišnih opravil,
- tovrstne delovne izkušnje, 

Pogoj za dobrega najemnika, ki bi ga želeli imeti, je tudi osebna urejenost, veder značaj, profesionalen pristop pri vodenju  in prijazen odnos do obiskovalcev.

**I. PREDMET NAJEMA**

-  Predmet najema je koča Mladika na Pečni rebri nad Postojno, ki obsega prostor s točilnim pultom, manjši prostor za goste, kuhinjo, sanitarije,  ter pripadajoče objekte, kot so vodnjak, drvarnica, terasa.

**II. DEJAVNOST V OBJEKTU**
 
- Objekt je skladno z Zakonom o gostinstvu uvrščen med gostinske obrate, za katere  velja Pravilnik o minimalnih tehničnih pogojih  in o minimalnem obsegu za opravljanje gostinske dejavnosti.
- Koča Mladika na Pečni rebri je uvrščena med planinske postojanke III. Kategorije pri Planinski zvezi Slovenije in je zato pri poslovanju in obratovanju potrebno upoštevati Pravilnik o planinskih kočah, bivakih in planinskih učnih središčih 

**III. UDELEŽBA NA RAZPISU**

-Na razpis za najem koče Mladike  se lahko prijavijo pravne ali fizične osebe, ki izpolnjujejo in sprejemajo pogoje na osnovi Zakona o gostinstvu in ostale zakonodaje s področja gostinstva in turizma, Pravilnika o planinskih kočah, bivakih in planinskih učnih središčih.

Za prijavo oddajte svoj življenjepis s poudarkom na preteklih izkušnjah in videnjem razvoja dejavnosti v koči, najkasneje do 25.09. 2020 na elektronski naslov info@pdpostojna.si 

Z izbranimi kandidati bodo opravljeni ločeni razgovori. Prednost bodo imeli kandidati, ki izpolnjujejo pogoje, navedene v razpisu. Od izbranega kandidata bomo zahtevali potrdilo o nekaznovanju.


Upravni odbor\
Planinskega društva Postojna

predsednica\
Neva Šemrov