---
title: Razpis za najem koče na Kokoši
slug: razpis_za_najem_koce_na_kokosi
type: "post"
date: 2020-09-05
author: PD Postojna
tags: [Obvestilo, 'september 2020', '2020']
---

Pogoji razpisa:
- poznavanje dela z blagajno,
- poznavanje skladiščne evidence materiala,
- kulinarične spretnosti,
- poznavanje HACCP sistema,
- znanje hišnih opravil,
- delovne izkušnje na področju gostinstva obvezno kuhar ali natakar z izobrazbo in izkušnjami,
- poznavanje okoliških poti,
- sodelovanje z vodstvom društva,
- zaželeno znanje tujih jezikov (angleščina in italijanščina, pisno in govorno),
- obveza odprtosti koče, petek, sobota, nedelja in prazniki, zaželeno tudi med tednom,
- obvezno poznavanje komunikacije preko elektronske pošte in osnovna računalniška znanja.


Dodatne lastnosti dobrega najemnika, ki jih pričakujemo:
- osebna urejenost,
- veder značaj,
- profesionalen pristop pri vodenju,
- prijazen odnos do obiskovalcev
- skrb za urejenost koče, manjša popravila v koči in njeni okolici
- skrb, da so zagotovljeni zahtevani standardi (občasen pregled in analiza vode v vodnjaku, za pravočasno kontrolo in pregled gasilnih aparatov, plinske napeljave ter standardov, ki jih zahteva zakonodaja za zaposlene


### I.	PREDMET NAJEMA
Planinska Koča na Kokoši (674 m) stoječa na zemljiški parceli štev. 737/3 k. o. Lokev v tlorisni površini 150 m2, ki obsega jedilnico s 40 sedeži, kuhinjo, sanitarijami in hodnik s stopniščem v pritličju, klet, sanitarije, shrambo in hodnik s stopniščem v kletnih prostorih in podstrešje s 15 skupnimi ležišči.

### II.	DEJAVNOST V OBJEKTU
Objekt je skladno z Zakonom o gostinstvu uvrščen med gostinske obrate, za katere velja Pravilnik o minimalnih tehničnih pogojih in o minimalnem obsegu za opravljanje gostinske dejavnosti.
Koča na Kokoši je uvrščena med planinske postojanke III. Kategorije pri Planinski zvezi Slovenije in je zato pri poslovanju in obratovanju potrebno upoštevati Pravilnik o planinskih kočah, bivakih in planinskih učnih središčih

### III.	UDELEŽBA NA RAZPISU
Na razpis za najem Koče na Kokoši se lahko prijavijo pravne osebe, katere izpolnjujejo in sprejemajo pogoje na osnovi Zakona o gostinstvu in ostale zakonodaje s področja gostinstva in turizma, Pravilnika o planinskih kočah, bivakih in planinskih učnih središčih.
Izmed vseh z navedenimi zahtevami bodo izbrani le tisti, ki bodo zadoščali zahtevam razpisa in to tudi dokazno predstavili v sami prijavi za razpis. S potencialnimi kandidati se bomo dogovorili za ogled koče na Kokoši, njenih kapacitet ter ostalega inventarja.

Kandidat vloži prijavo v pisni obliki, obvezno z označbo v zadevi »Najem koče na Kokoši«. Obvezna priloga (PDF) je svoj življenjepis s poudarkom na preteklih izkušnjah – v zgoraj navedenih točkah v razpisu ter videnjem razvoja dejavnosti v koči, najkasneje do 15. 9. 2020 izključno na elektronski naslov info@pdsezana.org, pri čemer veljavnost prijave ni pogojena z elektronskim podpisom. Nepolne vloge ne bodo obravnavane. O poslani e-pošti boste prejeli avtomatsko povratnico. Dodatne informacije lahko dobite na telefonski številki +38651371896 vsak torek in četrtek, od 20:00 do 21:00 do konca razpisa.


# Prijave sprejemamo do 15. 9. 2020
Opomba: Uporabljeni izrazi, zapisani v moški slovnični obliki, so uporabljeni kot nevtralni za ženske in moške.
