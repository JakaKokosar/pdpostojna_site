---
title:  MESSNER IN GROŠELJ V PODNANOSU
slug: 17_obvestilo
type: "post"
date: 2023-11-28
author: PD Podnanos
tags: [Obvestilo, 'november 2023', '2023']
---

Pozdravljeni soljubitelji planinstva in alpinizma!

V veliko čast in ponos nam je, da v sodelovanju z MDO MD Primorske, Krajevna Skupnost Podnanos Občina Vipava in Lavričeva knjižnica Ajdovščina v domačem kraju lahko gostimo dve eminentni alpinistični osebnosti: Reinholda Messnerja in Vikija Grošlja.

Predstavitev knjig in pogovor z avtorji se bo odvijal v petek, 8. 12. 2023 ob 20h, v dvorani Kulturnega doma v Podnanosu.

V pogovoru z avtorjema bosta predstavljeni njuni zadnji literarni deli, dotaknili pa se bomo tudi njune alpinistične kariere ter avtorja malo bolje spoznali kot človeka, ne samo kot alpinista. 

Moderatorka dogodka bo Mateja Rosa.

Za prevod pogovora v slovenščino bo poskrbljeno. 
Nakup knjig bo mogoč eno uro pred začetkom ter po končanem dogodku, ko bo potekalo tudi avtorsko podpisovanje knjig. 
Vstop na dogodek je prost, zbrani prostovoljni prispevki pa bodo namenjeni lokalni planinski dejavnosti. 

Prosimo vas, da o dogodku obvestite preostale člane vaših društev.

Lepo vabljeni in upamo, da se vidimo v čim večjem številu!
