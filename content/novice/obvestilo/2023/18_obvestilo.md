---
title: Vabilo med markaciste Planinskega društva Postojna
slug: 18_obvestilo
type: "post"
date: 2024-01-30
author: PD Postojna
tags: [Obvestilo, 'januar 2024', '2024']
---


Planinske poti so že dolgo časa prepoznane kot zelo pomemben dejavnik v slovenski turistični infrastrukturi, saj so najobsežnejši turistično-rekreacijski poligon. V Sloveniji imamo preko 10.000km planinskih poti, od tega jih Planinsko društvo Postojna vzdržuje preko 130km.

Markacisti, katerih nas je v Sloveniji preko 800, prostovoljno opravljamo delo, ki ga imamo radi. Markacisti smo radi v naravi in tam skrbimo za poti, za okolje, za varnost planincev. Hkrati se družimo in smo po koncu opravljenega dela tudi zadovoljni, da smo naredil nekaj dobrega za družbo. Mislimo, da moraš v okolje, v katerem živiš, tudi nekaj prispevati, saj le tako lahko pričakuješ vračilo. To so vzajemne stvari. Naloga markacistov ni le označevanje poti, pač pa tudi njihovo pregledovanje, čiščenje in v primeru naravnih ujm izvedba tehnično zahtevnih akcij.

Vabimo, da se k markacistom PD Postojna priključiš tudi ti - opravi se usposabljanje za licenco Markacista, ki ga financira Planinska zveza Slovenije, skupne akcije pa te pripeljejo do samostojnega dela na naših poteh.

Vkolikor si v dvomih ali imaš še kako vprašanje in bi želel širše predstavitve - kontakt ( 031 692 113 ali markacisti@pdpostojna.si ). Prijavite se lahko do konca februarja 2024.
