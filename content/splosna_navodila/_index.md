Pred nami je novo leto, s tem pa novi načrti in veliki cilji. Na nekatere se bomo podali skupaj. Naš plan je obsežen in dovolj pester, da se bo našlo za vsakega nekaj. Vse bomo objavljali  na naši spletni straniin [Facebook strani](https://www.facebook.com/pdpostojna/). Obvestila o dogodkih lahko prejmete po e-pošti, če se za to prijavite na [naši strani](https://pdpostojna.si/dodatne_informacije/)  ali pa jih spremljate vsako sredo po 15.00 uri na Radiu 94 v Minutkah za planinstvo.

Seveda nam jo lahko zagode vreme, lahko zbolimo, si zvijemo gleženj …, a potrudili se bomo, da bo kar največ od tega, kar smo zapisali, tudi izpeljano. Si pa kljub temu pridržujemo pravico do sprememb tako datumov kot tudi ciljev. V publikaciji, ki je pred vami, manjkajo še izleti, ki jih bomo prav posebej organizirali za naše Poskočne nogice, ki se vse bolj veselo podajajo v okoliške hribe.


**Splošna navodila za izlete:**

- s prijavo na izlet ne čakamo do zadnjega roka, saj s tem zelo olajšamo delo organizatorja,
- prijava na izlet nas zavezuje, da se ga tudi udeležimo,
- na zbirno mesto pridemo dovolj zgodaj, da nas drugi ne čakajo,
- na izletu se ravnamo po navodilih vodje izleta, 
- na izlet se odpravimo primerno oblečeni in obuti in primerno kondicijsko pripravljeni glede na zahtevnost izleta, na kolesarski tudi z izpravnim kolesom in čelado
- vodja izleta ima pravico odsloviti udeleženca, ki ni primerno opremljen ali telesno pripravljen glede na zahtevnost izleta skrbimo za varstvo in čistočo okolja,
- vodja lahko spremeni sam potek izleta ali določi drugi cilj v primeru slabega vremena ali v primeru nujnih okoliščin.
- udeleženec je o svojih morebitnih zdravstvenih težavah dolžan obvestiti vodnika.